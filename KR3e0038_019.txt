# -*- mode: mandoku-view; -*-
#+TITLE: 婦人大全良方
#+DATE: 2015-08-24 23:05:21.636630
#+PROPERTY: ID KR3e0038
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0038_WYG_019-1a>¶
欽定四庫全書¶
　婦人大全良方卷十五¶
　　　　　　　　　　　　宋　陳自明　撰¶
　　　姙娠泄瀉方論第一(凡三/方)¶
論曰凡姙娠泄瀉冷熱不同水㵼青白或黄白或水榖¶
不化腹痛腸鳴其脉弱而緊此内傷冷也謂之洞泄寒¶
中若泄注如水深黄色及有完榖小便赤腹脇脹滿煩¶
躁喜飲時時嘔逆或下利清水或小便不利得熱則極¶
<pb:KR3e0038_WYG_019-1b>¶
脉虚大而數由乗虚熱入於胃湊滲下焦津液不分併¶
於大腸謂之協熱利先以五苓散利小便次以黄連阿¶
膠元或三黄熟艾湯凡泄㵼色黄而有沫腸鳴腹脹滿¶
微痛其脉沉緊而小數謂之冷熱不調冝戊巳元和之¶
凡暴下或青或白水榖或化或不化腹脇或脹或不脹¶
或痛或不痛但餲生熟氣全不思食其脉内虚外實右¶
闗脉沉緊者謂之飱泄先去沉積冝感應元後調和之¶
凡治㵼先須理中焦如理中湯元是也次即分利水榖¶
<pb:KR3e0038_WYG_019-2a>¶
如五苓散是也治中不效然後斷下即用禹餘粮赤石¶
脂是也(亦可就第八卷第/八論選方通用)¶
厚朴元　治姙娠洞泄寒中¶
　　乾薑　厚朴(去粗皮/細剉)¶
　右等分先杵令爛水拌同炒令乾再為末水煑麫糊¶
　為圓如梧桐子大每服五十圎食前米飲下¶
草菓散　治姙娠藏氣本虛宿挾風冷脾胃久弱藏府¶
虚滑臍腹㽲痛日夜無度¶
<pb:KR3e0038_WYG_019-2b>¶
　　厚朴(去粗皮薑汁/浸炒黄二両)肉豆&KR0371;(一箇/麫煨)草豆&KR0371;(一箇/煨)¶
　右㕮咀每服三錢水一琖薑三片煎至七分去滓熱¶
　服¶
三黄熟艾湯(方見第八/卷第十論)¶
理中元　理中湯　五苓散　黄連阿膠元　戊巳元¶
　感應元　已上並見和劑局方¶
　　　姙娠下痢赤白及黄水方論第二(凡十/五方)¶
論曰夫姙娠之人胞血既閉臟氣不理脾胃易傷或恣¶
<pb:KR3e0038_WYG_019-3a>¶
食腥肥生冷脾胃停滯不能尅化冷熱相摶致令心腹¶
攪刺疼痛膿血赤白雜下古書所謂滯下是也原疾之¶
由皆因冷熱不調大腸虚冷熱氣客於膓間熱氣乗之¶
則赤冷氣乗之則白冷熱相交則赤白相雜而運滯水¶
止名為滯痢也其狀白膿如涕而有血雜亦有血少者¶
如白膿涕而有赤脉如魚腦此名魚腦痢又有血痢者¶
熱乗血入於大腸為血痢也血之隨氣外行經絡内通¶
臟腑常無滯積若觸冐勞動生熱熱乗血散滲入大腸¶
<pb:KR3e0038_WYG_019-3b>¶
腸虚相化故成血痢也¶
療姙娠患痢膿血狀如魚腦髓小腹絞痛難忍¶
　　阿膠(炙二/兩)地榆　酸石榴皮(三/兩)薤白(切一/升)黄連(一/方)¶
　　(是黄蘖皮各/三兩並細切)¶
　右用水七升煎取二升温分三服忌生冷肥膩¶
療姙娠白膿痢腹中冷¶
　　乾薑(四/兩)赤石脂(六/兩)粳米(一升/炒黄)¶
　右用水七升煎取二升温分三服忌如前¶
<pb:KR3e0038_WYG_019-4a>¶
療姙娠腹痛下痢赤白不可忍¶
　　黄連(一方是/白术)石榴皮　當歸(各三/兩)阿膠(炙二/兩)熟艾¶
　　(一兩/半)¶
　右用水六升煑取二升温分三服忌如前¶
療姙娠腹痛下痢膿血不止¶
　　黄連(八/分)厚朴(製/)阿膠(炙/)當歸(各六/分)艾葉　黄蘖(各/四)¶
　　(分/)乾薑(五/分)¶
　右為細末空心米飲調下方寸匕日三服¶
<pb:KR3e0038_WYG_019-4b>¶
療姙娠臍下刺痛大便白晝夜三五十行¶
　　根黄(厚者蜜/煑令焦)大蒜(煨令熟/爛去皮)¶
　右以根黄為末研蒜作膏為元如梧桐子大空心粥¶
　飲下三十元日三服妙¶
　一方不用根黄用當歸以芍藥煎湯吞下¶
療姙娠痢黄水不絶¶
　　厚朴(薑汁炙/三兩)黄連(二/兩)肉豆&KR0371;(五箇/連皮)¶
　右用水二升煑取一升頓服忌如前(已上六方/並出産寳)¶
<pb:KR3e0038_WYG_019-5a>¶
文仲療姙娠下痢不止方¶
　　黄蘗　乾薑　赤石脂(各二/兩)酸石榴皮(一/枚)¶
　右細切以水八升煑取二升分三服¶
古今録驗療姙娠下痢方¶
　　酸榴皮　黄芩　人參　櫸皮(各四/兩)粳米(三/合)¶
　右細切以水七升煑取二升分三服¶
療姙娠挾熱下痢冷熱不調千金翼同¶
　　黄連(一/升)黄蘖(一/升)梔子仁(二十/枚)¶
<pb:KR3e0038_WYG_019-5b>¶
　右為末每服五錢水二琖浸三時久煑十沸頓服嘔¶
　者加橘皮一兩生薑二兩亦治丈夫常痢¶
一方治中暑挾熱下痢無梔子仁用薑錢羊脂煎服¶
肘後方療姙娠下痢赤白如魚腦腹中絞痛¶
　　阿膠(炒/)黄蘗　地榆　當歸(各一/兩)川芎　酸榴皮¶
　　(各三/分)¶
　右為細末葱白粥飲調二錢¶
療姙娠下痢腹痛不食¶
<pb:KR3e0038_WYG_019-6a>¶
　　薤白(切一/合)當歸(炒/)地榆(各一/兩)甘草(半/兩)糯米(一/合)¶
　右為散以水七升煑取二升去滓温分三服¶
療姙娠下痢腹痛小便澁¶
　　糯米(一/合)當歸(炒/)黄耆(各一/兩)¶
　右細切和停以水二琖煑取一琖二分去滓温分四¶
　服¶
治姙娠臨産下痢¶
　右梔子不以多少燒存性為細末每服一大錢空心¶
<pb:KR3e0038_WYG_019-6b>¶
　熟水調服甚者連進四五服即止¶
治姙娠藏府氣素弱頻併下利時時腹痛漸覺羸瘦面¶
　色痿黄不美飲食¶
　　厚朴(一兩/半)白术　川芎　白芍藥　當歸(炒/)熟地¶
　　黄(各一/兩)乾薑　人參(各五/錢)訶子(三/分)甘草(一/分)¶
　右㕮咀每服四錢水一琖棗三枚煎至六分温服¶
療姙娠下痢赤白絞刺疼痛(出三/因方)¶
　　烏雞子一枚(就頭上開一宂/傾去清只留黄)黄丹(一錢入雞子殻/内打令均以厚)¶
<pb:KR3e0038_WYG_019-7a>¶
　　(紙褁黄泥固濟/煨取乾為細末)¶
　右每服二錢米飲調下一服愈者是男兩服愈者是¶
　女¶
　　　姙娠大小便不通方論第三(凡十/方)¶
論曰夫姙娠大小便不通者由藏府氣實而生於熱熱¶
者隨停之處則成病也若熱結於大腸則大便不通結¶
於小腸則小便不通若大小腸俱為熱所結故煩滿而¶
大小便皆不通也¶
<pb:KR3e0038_WYG_019-7b>¶
小品療姙娠子淋大小便並不利氣急已服猪苓散不¶
差宜服甘遂散下之¶
　　太山赤皮甘遂(二/兩)¶
　右一味為末以白蜜二合和服如大豆粒多覺心下¶
　煩得微下者日一服下之後還將猪苓散不得下日¶
　兩服漸加至五分以微利為度經心録同¶
猪苓散　療姙娠小便澁痛兼療胎水¶
　　猪苓(五兩/去皮)¶
<pb:KR3e0038_WYG_019-8a>¶
　右為末白湯調方寸匕加至二匕日三夜二不差宜¶
　轉下之服前藥¶
古今録驗療姙娠得病六七日以上身熱入藏大小便¶
不利安胎除熱葵子湯¶
　　葵子(二/升)滑石(四兩/碎)¶
　右以水五升煑取一升去滓盡服須㬰當下便愈¶
又方¶
　　葵子(一/合)川朴硝(二/兩)¶
<pb:KR3e0038_WYG_019-8b>¶
　右研每服三錢水一琖煎至六分去滓温服¶
治姙娠大小便不通心腹脹滿妨悶不欲飲食手足煩¶
熱¶
　　㯽榔　赤茯苓　大腹皮　木通　郁李仁(去皮/尖)¶
　　北五味(各一/兩)桑寄生　甘草　苦梗(各半/兩)¶
　右為粗末每服三錢水一琖煎至六分温服¶
治姙娠大小便不通熱閉心膈腹脇妨悶妨害飲食¶
　　大黄　木通　㯽榔(各一/兩)枳殻(三/分)大腹子(三/枚)訶梨¶
<pb:KR3e0038_WYG_019-9a>¶
　　勒(四箇去核/半生半煨)¶
　右為末以童便一琖葱白二寸同煎至六分調下二¶
　錢¶
當歸散　治胎前諸疾或因怒中氣充子藏或充脬脉¶
腹急肚脹腰腹時疼不思飲食四肢浮腫氣急時喘大¶
便忽難小便忽澁産門忽腫¶
　　當歸(一/兩)赤茯苓　枳殻　白芍藥　川芎(各二/兩)川¶
　　白薑(炮/)木香(炮/)粉草(各五/錢)¶
<pb:KR3e0038_WYG_019-9b>¶
　右㕮咀每服三大錢水一琖半薑三片煎至八分去¶
　滓無時温服如禀受氣弱及南人枳殻减半如氣實¶
　及北人於内加分兩服之或連日大便祕澁加蜜同¶
　煎¶
初虞世治姙娠大便祕澁方¶
　　枳殻(三/兩)防風(二/兩)甘草(炙一/兩)¶
　右為細末沸湯㸃服一二錢空心日三¶
又治虚羸大便祕方¶
<pb:KR3e0038_WYG_019-10a>¶
　　枳殻(製/)阿膠(炒等/分)¶
　右為細末煉蜜和劑杵二三千下元如梧子大别研¶
　滑石末為衣温水下二十元半日來未通再服三十¶
　元止於五十元¶
又方¶
　　車前子(一/兩)大黄(五錢/炒)¶
　右為細末每服三錢空心蜜湯調下¶
　　　姙娠小便不通方論第四(凡八/方)¶
<pb:KR3e0038_WYG_019-10b>¶
論曰夫姙娠小便不通者由小腸有熱熱入於脬内熱¶
結甚者故令小便不通也若小便不通則心脇小腹氣¶
澁而喘急也陳無擇云凡姙娠胎滿逼脬多致小便不¶
利者或心腎氣不足不能使脬冷清濁相干為諸淋病¶
或胞系了戾小便不通名曰轉胞又胎滿尿出不知時¶
名曰遺尿治之各有方¶
古今録驗療姙娠卒不得小便¶
　　杏仁(二十箇去皮/尖熬令變色)¶
<pb:KR3e0038_WYG_019-11a>¶
　右一味搗元如大豆燈心煎湯吞七粒立得利¶
又方　以滑石末水和泥臍下¶
又方　用車前草汁調滑石末塗臍四畔方四寸熱即¶
易之¶
治姙娠卒然小便不利方¶
　　滑石末　杏仁(等/分)¶
　右先搗杏仁令爛次入滑石末以軟飯搗和為元如¶
　小豆大每服二十元白湯送下¶
<pb:KR3e0038_WYG_019-11b>¶
治姙娠小便不通臍下妨悶心神煩亂¶
　　葵子(研/)榆白皮(切各/一兩)葱白(七/莖)¶
　右以水二大琖煎取一琖三分去滓分三服¶
又方　用紫苑去苖為末井花水調下二錢(一方用/紫草)¶
苦參元　治姙娠小便難飲食如故¶
　　當歸　貝母(去心/炒)苦參(各三/兩)滑石(半/兩)¶
　右為末蜜元如小豆大以米飲下二十元不拘時¶
葵子散　治姙娠小便不利身重惡寒起則眩暈及水¶
<pb:KR3e0038_WYG_019-12a>¶
腫者王子亨云姙娠小便不通特避寒藥又名茯苓湯¶
(千金翼/要同)¶
　　葵子(五/兩)赤茯苓(三/兩)¶
　右二味為末每服二錢米飲調下小水利即愈¶
　一方無茯苓有榆白皮一兩¶
八味元　治婦人病飲食如故煩熱不得卧而反倚息¶
以脬系了戾不得溺故致此病名轉脬但利小便則愈¶
以此藥有茯苓故也(此藥雖局中有賣/除非自合方有効)¶
<pb:KR3e0038_WYG_019-12b>¶
　　熟地黄(八/兩)山藥　山茱茰(去核各/四兩)附子(炮/)桂心(各/二)¶
　　(兩/)牡丹皮(去/心)茯苓(去/皮)澤㵼(各三/兩)¶
　右為末蜜元如梧子大每服三十元空心温酒下¶
　　　姙娠子淋方論第五(凡五/方)¶
論曰夫淋者由腎虚膀胱熱也腎虚不能制水則小便¶
數也膀胱熱則小便行澁而數不宣姙娠之人胞繫於¶
腎腎間虚熱而成淋疾甚者心煩悶亂故謂之子淋也¶
小品療姙娠患子淋宜下地膚大黄湯¶
<pb:KR3e0038_WYG_019-13a>¶
　　川大黄　地膚草(各三/兩)知母　黄芩　猪苓　赤¶
　　芍藥　通草　川升麻　枳實　甘草(各二/兩)¶
　右㕮咀每服四錢水一琖煎至七分去滓温服¶
經心録療姙娠患子淋小便數出少或熱疼痛及足煩¶
　　地膚草(三/兩)¶
　右細切水四升煑取二升半去滓分三服日三服文¶
　仲小品同¶
療姙娠患淋小便澁不利小腹水道熱痛¶
<pb:KR3e0038_WYG_019-13b>¶
　　冬葵子(一/升)芍藥(二/兩)黄芩　赤茯苓　車前子(各三/兩)¶
　右㕮咀以水七升煎至二升温分三服¶
療姙娠數月小便淋瀝疼痛心煩悶亂不思食¶
　　瞿麥穗　赤茯苓　桑白皮　木通　葵子(各一/兩)¶
　　黄芩　芍藥　枳殻　車前子(各五/錢)¶
　右為粗末每服四錢水一琖煎至六分温服¶
療姙娠子淋小便澁痛¶
　　冬葵子　滑石　木通(各等/分)¶
<pb:KR3e0038_WYG_019-14a>¶
　右為末每服四錢水一琖葱白七寸煎至六分去滓¶
　服¶
猪苓散　療姙娠子淋小便澁痛子母祕録療姙娠胎¶
水¶
　　方見本卷第三論¶
　　　姙娠遺尿方論第六(凡三/方)¶
療姙娠尿不知出時胎滿故也宜服白薇散¶
　　白薇　芍藥(各一/兩)¶
<pb:KR3e0038_WYG_019-14b>¶
　右為細末温酒調二錢¶
又方¶
　　白礬　牡蠣(等/分)¶
　右為細末温酒調二錢(亦可治/男子)¶
又方　用鷄毛灰末之酒調方寸匕(亦見第八/卷第四論)¶
　　　姙娠尿血方論第七(凡五/方)¶
論姙娠尿血者由勞傷經絡有熱在内熱乗於血血得¶
熱則流溢滲入脬故令尿血也¶
<pb:KR3e0038_WYG_019-15a>¶
千金療姙娠卒下血及子淋方(三方並/出外臺)¶
　　葵子(一升/研)¶
　右以水五升煑取二升分温三服¶
又方¶
　　生艾葉(一斤研冬用/莖乾者亦得)¶
　右以酒五升煑二升分三服¶
又方¶
　　生地黄(一升/切)¶
<pb:KR3e0038_WYG_019-15b>¶
　右以酒四升煑取二升温分三服亦療落身後血¶
續斷湯　治姙娠下血及尿血¶
　　當歸　生地黄(各一/兩)續斷(五/錢)赤芍藥(一/分)¶
　右為末空心葱白煎湯調下二錢¶
療姙娠尿血¶
　　阿膠　熟地黄¶
　右各等分為細末空心粥飲調二錢¶
　　　姙娠胎水腫滿方論第八(凡十/一方)¶
<pb:KR3e0038_WYG_019-16a>¶
産寳論曰夫姙娠腫滿由藏氣本弱因産重虚土不尅¶
水血散入四肢遂致腹脹手足面目皆浮腫小便祕澁¶
陳無擇云凡婦人宿有風寒冷濕姙娠喜脚腫俗呼為¶
皺脚亦有通身腫滿心腹急脹名曰胎水¶
論曰凡姙娠之人無使氣極若心靜氣和則胎氣安穏¶
若中風寒邪氣及有所觸犯則隨邪而生病也凡姙娠¶
經血壅閉以養胎若忽然虚腫乃胎中挾水水血相摶¶
脾胃惡濕主身之肌肉濕漬氣弱則肌肉虚水氣流溢¶
<pb:KR3e0038_WYG_019-16b>¶
故令身腫滿也然其由有自或因泄㵼下痢藏府虚滑¶
耗損脾胃或因寒熱瘧疾煩渇引飲太過濕漬脾胃皆¶
能使頭面或手足浮腫也然水漬於胞兒未成形則胎¶
多損壊及其臨産日脚微腫乃胞藏水少血多水出於¶
外故現微腫則易生也宿有寒氣因寒冷所觸故能令¶
腹脹腫滿也¶
　　　産乳集養子論¶
姙娠自三月成胎之後兩足自脚面漸腫腿膝以來行¶
<pb:KR3e0038_WYG_019-17a>¶
歩艱辛以至喘悶飲食不美似水氣狀至於脚指間有¶
黄水出者謂之子氣直至分娩方消此由婦人素有風¶
氣或衝任經有血風未可妄投湯藥亦恐大段甚者慮¶
將産之際費力有不測之憂故不可不治於未産之前¶
也古方論中少有言者按名醫録云宋少主元徽與徐¶
文伯微行學鍼法文伯見一娠婦足腫不能行少主脉¶
之此女形也文伯診之曰此男胎也在左則胎黑色少¶
主怒欲破之文伯惻然曰臣請鍼之胎遂墮男形而色¶
<pb:KR3e0038_WYG_019-17b>¶
黒此姙娠足腫之説見於古者今巢氏病源中但有子¶
煩之論千金并産寳方亦畧言之劉禹錫續傳廣信方¶
以謂姙婦有水氣而成胎太平聖恵亦言之皆非也元¶
豐中淮南陳景初名醫也獨有方論治此病方名初謂¶
之香附散李伯時易名曰天仙藤散也¶
天仙藤散方¶
　　天仙藤(洗畧/炒)香附子(炒/)陳皮　甘草　烏藥(不須/要天)¶
　　(台者但得軟白/香而辣者良)¶
<pb:KR3e0038_WYG_019-18a>¶
　右等分净秤為細末每服三錢水一大琖薑三片木¶
　𤓰三片紫蘇三葉同煎至七分放温澄清空心食前¶
　服日三服小便利氣脉通體輕腫漸消更不須多服¶
　(元豐末王荆公居金陵舉家病以詩贈景初曰舉族/貧兼病煩君藥石功到家何所寄一一問征鴻因此)¶
　(見方得於李伯時家傳/方録于臨川張右丞宅)¶
産寳療姙娠身腫有水氣心腹脹滿小便少¶
　　茯苓(四/兩)杏仁　㯽榔(各三/兩)旋覆花　郁李仁(各一/兩)¶
　右為粗末以水六升煑取二升去滓分温三服小便¶
<pb:KR3e0038_WYG_019-18b>¶
　通即差¶
崔氏療姙娠體腫有水氣心腹急滿¶
　　茯苓　白术(各四/兩)旋覆花(二/兩)杏仁　黄芩(各三/兩)¶
　右細切以水七升煑取二升半分温三服忌桃李雀¶
　肉鮓物(千金救急古今/録驗集驗同)¶
療姙娠遍身洪腫¶
　　葶藶子(一/錢)白术(二/錢)茯苓(二/兩)桑白皮(二/兩)郁李仁(八/分)¶
　右為粗末以水六升煑取二升分温三服小便利即¶
<pb:KR3e0038_WYG_019-19a>¶
　差¶
又方¶
　　澤㵼　葶藶(各三/兩)茯苓　枳殻　白术(各六/兩)¶
　右細切以水六升煑取二升分温兩服小便利即差¶
澤㵼散　治姙娠氣壅身體腹脇浮腫喘急大便不通¶
小便赤澁¶
　　澤㵼　桑白皮　木通　枳殻　㯽榔　赤茯苓¶
　　(等/分)¶
<pb:KR3e0038_WYG_019-19b>¶
　右㕮咀每服四錢水一琖薑四片煎至六分去滓食¶
　前温服¶
防已湯　治姙娠脾虛通身浮腫心腹脹滿喘促小便¶
不利¶
　　防己(三/分)桑白皮　紫蘇莖葉　赤茯苓(各一/兩)木香¶
　　(一/分)¶
　右為粗末每服四錢水一琖薑四片煎至七分去滓¶
　食前温服¶
<pb:KR3e0038_WYG_019-20a>¶
千金鯉魚湯　治姙娠腹大胎間有水氣¶
　　白术(五/兩)茯苓(四/兩)當歸　芍藥(各三/兩)¶
　右細剉以鯉魚一頭修事如食法煑取汁去魚不用¶
　每服四錢入魚汁一琖半薑七片橘皮少許煎至七¶
　分去滓空心服(集驗同/)¶
商陸赤小豆湯　治姙娠手足腫滿攣急¶
　　赤小豆　商陸(等/分)¶
　右㕮咀每服一兩用水一碗煎至七分澄清汁服集¶
<pb:KR3e0038_WYG_019-20b>¶
　驗千金方有澤漆　産寳方無澤漆有桑白皮¶
腎著湯　治姙娠腰脚腫¶
　　茯苓　白术(各四/兩)乾薑　甘草(各二/兩)杏仁(三/兩)¶
　右㕮咀每服四錢水一琖半煎至七分食前服¶
指迷方治胎水五皮散尋常脾虚腫滿亦治¶
　　大腹皮　桑白皮　生薑皮　茯苓皮　橘皮(各/等)¶
　　(分/)¶
　右㕮咀每服半兩水二琖濃磨木香水一呷同煎至¶
<pb:KR3e0038_WYG_019-21a>¶
　八分去滓空心温服亦治男子脾虚腫滿　一方無¶
　桑白皮有白术倍之名白术散¶
　　　姙娠腹内鍾鳴方第九(凡一/方)¶
治孕婦腹内鍾鳴用鼠窟前後土為細末研麝香酒調¶
下二錢其産立愈¶
　　龔彦徳孕癰方第十(凡一/方)¶
治孕癰方立効¶
　　烏藥(研出洪州軟/白香辣者良)¶
<pb:KR3e0038_WYG_019-21b>¶
　右用水一琖牛皮膠一片同煎至七分温服¶
　　　姙娠不語論第十一(無/方)¶
孕婦不語非病也間有如此者不須服藥臨産月但服¶
保生元四物湯之類産下便語得亦自然之理非藥之¶
功也醫家不説與人臨月則與尋常之藥産後能語則¶
以為醫之功豈其功也哉(黄帝問曰人有重身九月而/瘖此為何也岐伯對曰胞之)¶
(絡脉絶也帝曰何以言之岐伯曰胞絡者繫於腎少隂/之脉貫腎繫舌本故不能言帝曰治之奈何岐伯曰無)¶
(治也當/十月復)¶
<pb:KR3e0038_WYG_019-22a>¶
　　　姙娠傷食方論第十二(凡二/方)¶
經云飲食自倍腸胃乃傷又云隂之所生本在五味隂¶
之五宫傷在五味若姙子飲食不節生冷毒物恣性食¶
噉致傷脾胃故姙娠傷食最難得藥唯此二方最穏捷¶
木香元　治婦人有孕傷食¶
　　木香(二/錢)三稜　人參　白茯苓(各三/錢)¶
　右為細末麫糊元如緑豆大熟水吞三四十元¶
白术散　治姙娠氣不調和飲食易傷¶
<pb:KR3e0038_WYG_019-22b>¶
　　白术(炒/)乾紫蘇(各一/兩)人參　白芷(各三/分炒)川芎　訶¶
　　子皮　青皮(各五/錢)甘草(一/分)¶
　右為末每服二錢水一琖薑三片煎至七分温服¶
　愚詳小七香元(見局/方)保氣散(見十六卷/第三論)豈無良効¶
　　　姙娠臟燥悲傷方論第十三(凡一/方)¶
許學士云鄉里有一婦人數欠無故悲泣不止或謂之¶
有祟析禳請禱備至終不應予忽憶有一證云婦人臟¶
燥悲傷欲哭象如神靈數欠者大棗湯予急令治藥盡¶
<pb:KR3e0038_WYG_019-23a>¶
劑而愈古人識病製方種種妙絶如此試而後知¶
大棗湯　治婦人臟燥悲傷欲哭象若神靈數欠者皆¶
主之¶
　　甘草(三/兩)小麥(一/升)大棗(十/枚)¶
　右㕮咀以水六升煑取三升去滓分温三服亦補脾¶
　氣專治婦人方名甘草湯(鄉先生程虎卿内人黄氏/姙娠四五箇月遇晝則慘)¶
　(慼悲傷涙下數欠如有所慿醫與巫者兼治皆無益/僕年十四正在齋中習業見説此證而程省元皇皇)¶
　(無計僕遂告之管先生伯同説記憶先人曽説此一/證名曰藏燥悲傷非大棗湯不愈虎卿借方看之甚)¶
<pb:KR3e0038_WYG_019-23b>¶
　(喜對證笑而治/藥一投而愈矣)¶
　¶
　¶
　¶
　¶
　¶
　¶
　婦人大全良方卷十五¶
