# -*- mode: mandoku-view; -*-
#+TITLE: 婦人大全良方
#+DATE: 2015-08-24 23:05:21.750300
#+PROPERTY: ID KR3e0038
#+PROPERTY: BASEEDITION WYG    
#+PROPERTY: JUAN 卷二十一
<pb:KR3e0038_WYG_025-1a>¶
欽定四庫全書¶
　婦人大全良方卷二十一¶
　　　　　　　　　　　　宋　陳自明　撰¶
　　　産後口乾痞悶方論第一¶
論曰産後口乾痞悶者何答曰産後榮衞大虛血氣未¶
定食麪太早胃不能消化麪毒結聚於胃脘上熏胸中¶
是以口乾燥渴心下痞悶醫者不識認為胸膈壅滯以¶
藥下之萬不得一但服見現圓則愈¶
<pb:KR3e0038_WYG_025-1b>¶
見現元方¶
　　薑黄　三稜　蓽澄茄　陳皮　良薑　人參¶
　　莪荗(等/分)¶
　右為細末用蘿蔔浸煮爛研細將汁煮麪糊元如梧¶
　桐子大用蘿蔔湯下三十元¶
評曰産後口乾痞悶未必只因食麪或産母内積憂煩¶
外傷燥熱飲食甘辛使口乾痞悶當隨其所因調之可¶
也煩心宜四物湯去地黄加人參烏梅煎若外傷燥熱¶
<pb:KR3e0038_WYG_025-2a>¶
看属何經當隨經為治難以備舉飲食所傷見現元却¶
能作効¶
四物湯(方見本卷/第二論)¶
　　　産後血渴方第二¶
産寳療産後大渴不止¶
　　蘆根(切一/升)栝樓　人參　甘草　茯苓(各三/兩)大&KR0037;¶
　　(二十/枚)麥門冬(生四/兩)¶
　右以水九升煮取三升分三服頓服四劑即差忌菘¶
<pb:KR3e0038_WYG_025-2b>¶
　菜¶
楊氏家藏方黄芩散　治産後血渴飲水不止¶
　　黄芩　麥門冬(等/分)¶
　右㕮咀每服三錢水琖半煎至八分去滓温服無時¶
栝樓根湯　集驗療産後血渴¶
　　栝樓根(四/兩)麥門冬　人參(各三/兩)生乾地黄　甘草¶
　　(各二/兩)土𤓰根(五/兩)大棗(二十/枚)¶
　右㕮咀以水八升煮取二升半分三服(産寳無地黄/麥門冬有牡)¶
<pb:KR3e0038_WYG_025-3a>¶
　(蠣粉/等分)¶
竹葉湯　千金療産後虛渴少氣力¶
　　竹葉(三/升)甘草　人參　茯苓(各一/兩)小麥(五/合)生薑¶
　　半夏(各三/兩)麥門冬(五/兩)大&KR0037;(十五/枚)¶
　右㕮咀以水九升先煮竹葉小麥生薑&KR0037;取七升去¶
　滓内藥再煎取二升去滓一服五合日三夜一¶
延胡散　博濟療産後血渴不止¶
　　延胡索　蔚金　乾葛　桂心　青皮　枳殻(製/等)¶
<pb:KR3e0038_WYG_025-3b>¶
　　(分/)¶
　右並以好醋浸一宿焙乾杵為細末每服一錢冷橘¶
　皮湯調下不過三服差¶
　　　産後乍寒乍熱方論第三(産後瘧疾附/  凡九方)¶
論曰産後乍寒乍熱者何答曰隂陽不和敗血不散能¶
令乍寒乍熱産後血氣虛損隂陽不和隂勝則乍寒陽¶
勝則乍熱隂陽相乗則或寒或熱若因産勞傷臓腑血¶
弱不得宣越故令敗血不散入於肺則熱入於脾則寒¶
<pb:KR3e0038_WYG_025-4a>¶
醫人若誤作瘧疾治之則謬矣隂陽不和宜增損四物¶
湯敗血不散宜奪命丹又問二者何以别之時有刺痛¶
者敗血也但寒熱無他證者隂陽不和也増損四物湯¶
不一皆隨病加減¶
増損四物湯方¶
　　人參　當歸　芍藥　川芎　乾薑(各一/兩)甘草(四/錢)¶
　　(重/)¶
　右㕮咀每服四錢水一琖薑錢三片煎至七分去滓¶
<pb:KR3e0038_WYG_025-4b>¶
　熱服無時候¶
評曰乍寒乍熱榮衞不和難以輕議若其敗血不散豈¶
止入脾肺二蔵邪大抵一隂閉一陽即作寒熱隂勝故¶
寒陽勝故熱只可云敗血循經流入閉諸隂則寒閉諸¶
陽則熱血氣與衞氣解則休遇再㑹而復作大調經散¶
五積散入醋煎佳¶
大調經散　治産後血虛惡露未消氣為敗濁凝滯榮¶
衞不調隂陽相乗增寒發熱或自汗或腫滿皆氣血未¶
<pb:KR3e0038_WYG_025-5a>¶
平之所為也¶
　　大豆(一兩半/炒去皮)茯神(一/兩)真琥珀(一錢/重)¶
　右為細末濃煎烏豆紫蘇湯調下¶
五積散(方見/局方)¶
産寳療産後惡寒壯熱一夜三五度發惡語口中生瘡¶
時時乾嘔困乏悶絶¶
　　人參　獨活　白鮮皮　葛根　防風　青竹茹¶
　　　逺志(各六/分)茯神(八/分)白斂(十/分)𤣥參(十二/分)竹瀝(二升/半)¶
<pb:KR3e0038_WYG_025-5b>¶
　右銀一斤水一㪷五升煎取七升下諸藥重煎取三¶
　升分温三服忌魚酒麪等物¶
産後乍寒乍熱心痛月候不來如何答曰敗血充心痛¶
遶臍腹面色無采縦然得效暫時安痊不過三兩日又¶
發服局方黒神散大効¶
知母湯　治産後乍寒乍熱通身温壯胸心煩悶方¶
　　知母(三/兩)芍藥　黄芩(各二/兩)桂心　甘草(各一/兩)¶
　右五味㕮咀以水五升煮取二升半分三服一方不¶
<pb:KR3e0038_WYG_025-6a>¶
　用桂心加生地黄¶
　　　産後方論附¶
評曰郭稽中云産後乍寒乍熱者多是敗血為害或隂¶
陽不和所作若作瘧疾治之誤矣如陳無擇評曰只可¶
云敗血循經流入閉諸陽則熱閉諸隂則寒血氣與衞¶
氣解則休亦未盡善亦有産後病瘧而作寒熱有一日¶
一發或一日二三發或間日一發或三兩日一發或先¶
寒後熱或先熱後寒或寒多熱少或熱多寒少或但寒¶
<pb:KR3e0038_WYG_025-6b>¶
但熱者亦有産前病瘧而産後未愈者最難用藥如柴¶
胡常山信砒等㫁不可用今有經效草果飲子生熟飲¶
子用之有效謾備檢閲如易簡方四獸飲亦可用(男六/徳補)¶
(遺/)¶
草果飲子　治婦人産後瘧疾寒熱相半者或多熱者¶
宜¶
　　半夏(泡/)赤茯苓　甘草(炙/)草果(炮去/皮)川芎　陳皮¶
　　　白芷(各二/錢)青皮(去/白)良薑　紫蘇(各一/錢)乾葛(四/錢)¶
<pb:KR3e0038_WYG_025-7a>¶
　右㕮咀每服三錢重水一大琖薑三片&KR0037;二箇同煎¶
　至七分去滓當發日侵早連進三服無有不安¶
生熟飲子　治産後瘧疾多寒者¶
　　肉豆&KR0371;　草果仁　厚朴(生去/粗皮)半夏　陳皮　甘¶
　　草　大&KR0037;(去/核)生薑¶
　右八味等分細剉和匀一半生一半用濕皮帋裹煨¶
　令香熟去帋與一半生者和匀每服秤五錢重水二¶
　琖煎至七分食前一服食後一服¶
<pb:KR3e0038_WYG_025-7b>¶
　　　産後蓐勞方論第四¶
夫産後蓐勞者此由生産日淺血氣虛弱飲食未平復¶
不滿日月氣血虛羸將養失所而風冷客之風冷搏於¶
血氣則不能温於肌膚使人虛乏勞倦乍卧乍起顔容¶
憔悴食飲不消風冷邪氣而感於肺肺感㣲寒故欬嗽¶
口乾遂覺頭昏百節疼痛榮衞受於風邪流注藏府須¶
㬰頻發時有盜汗寒熱如瘧背膊煩悶四肢不舉沈重¶
著床此則蓐勞之候也¶
<pb:KR3e0038_WYG_025-8a>¶
又論曰婦人因産理不順疲極筋力憂勞心慮致令虛¶
羸喘乏寒熱如瘧頭痛自汗肢體倦怠咳嗽痰逆腹中¶
絞刺名曰蓐勞¶
石子湯　療産後虛羸喘乏乍寒乍熱如瘧四肢疼痛¶
面色痿黄名為蓐勞¶
　　猪腎(一雙去脂/膜四破)香豉(一方無此/有知母)葱白　粳米　當¶
　　歸　芍藥(各二/兩)¶
　右㕮咀分為兩劑用水三升煮取一小椀去滓分三¶
<pb:KR3e0038_WYG_025-8b>¶
　服廣濟方無芍藥有人參¶
許仁則療産後日淺久坐視聽言語多或運用氣力遂¶
覺頭&KR0553;肢節皮肉痛乍寒乍熱此為蓐勞¶
　　猪腎(一雙去脂/膜四破)當歸　芍藥　生薑(各二/兩)葱白(切/)¶
　　桂心(各一/兩)¶
　右水八升煮腎取六升下藥煎取二升分温為二服¶
胡氏方人參鼈甲散　治婦人産後蓐勞皆由在産内¶
未滿百日體中虛損血氣尚弱失於將理或勞動作傷¶
<pb:KR3e0038_WYG_025-9a>¶
致成蓐勞其狀虚羸乍起乍卧飲食不消時有咳嗽頭¶
目昏痛發歇無常夜有盜汗寒熱如瘧背膊拘急沈困¶
在床服此大効¶
　　人參　桂心　當歸　桑寄生　白茯苓　白芍¶
　　藥　桃仁　熟地黄　甘草　麥門冬(各半/兩)續㫁¶
　　(一/分)牛膝(三/分)鼈甲(炙/)黄耆(各一/兩)¶
　右為細末每服先以猪腎一對去筋膜以水兩大琖¶
　生薑半分&KR0037;三箇煎至一琖去猪腎薑&KR0037;然後入藥¶
<pb:KR3e0038_WYG_025-9b>¶
　末二錢入葱三寸烏梅一箇荆芥五穂煎至七分去¶
　滓空心晩食前温服此藥神妙¶
老孫太保增損柴胡湯　治産後虚羸發寒熱飲食少¶
腹脹方(出養生/必用)¶
　　北柴胡　人參　甘草　半夏　陳皮　川芎¶
　　白芍藥(各等/分)¶
　右㕮咀每服三錢水一大琖薑五片&KR0037;二枚煎七分¶
　去滓食後温服日二服¶
<pb:KR3e0038_WYG_025-10a>¶
熟地黄散　治産後蓐勞皆由體虛氣力未復勞動所¶
致四肢煩疼時發寒熱不思飲食¶
　　熟乾地黄　人參　白芍藥　白茯苓　白术(各/一)¶
　　(兩/)續㫁　黄耆　桂心　五味子　當歸　麥門¶
　　冬　川芎(各三/分)¶
　右㕮咀每服四錢水一大琖薑三片&KR0037;一箇煎至七¶
　分去滓温服無時¶
白茯苓散　治産後蓐勞蓋緣生産日淺久坐多語運¶
<pb:KR3e0038_WYG_025-10b>¶
動用力遂致頭目四肢疼痛寒熱如瘧狀宜服¶
　　白茯苓(一/兩)當歸　川芎　桂心　白芍藥　黄耆¶
　　　人參(各半/兩)熟乾地黄(半/兩)¶
　右㕮咀先以水二琖入猪腎一雙去脂膜細切以生¶
　薑三片&KR0037;三枚煎取一琖去腎薑&KR0037;入藥半兩煮取¶
　七分去滓食前分温二服¶
黄耆圓　治産後蓐勞寒熱進退頭目眩痛百骨節疼¶
痠氣力羸乏¶
<pb:KR3e0038_WYG_025-11a>¶
　　黄耆　鼈甲　當歸(炒各/一兩)桂心　續㫁　白芍藥¶
　　　川芎　牛膝　蓯蓉　沉香　柏子仁　枳殻¶
　　(各三/分)北五味　熟地黄(各半/兩)¶
　右為細末煉蜜元如梧桐子大食後粥飲吞下四十¶
　元¶
療産後大虚心腹急痛血氣上搶心氣息乏補益方¶
　　黄耆　白术　當歸　甘草　人參(各二/兩)生薑(四/兩)¶
　右先以白羊肉三斤去膜以水一㪷九升煮肉取汁¶
<pb:KR3e0038_WYG_025-11b>¶
　五升後下諸藥更煎取三升分温三服¶
療産後喘乏氣羸腹内絞痛自汗出¶
　　黄耆　人參　茯苓　甘草　白术　五味子¶
　　芎藭　當歸(各八/分)澤蘭葉　陳皮(各六/分)麥門冬¶
　　訶子(各二/十分)桂心　熟乾地黄(各十/二分)¶
　右為細末煉蜜元如梧桐子大空心温酒下三四十¶
　元日再服¶
胡氏牡丹散　治婦人産後虚羸發熱自汗欲變蓐勞¶
<pb:KR3e0038_WYG_025-12a>¶
或血氣所摶及經候不調及發寒熱自汗羸痩並宜服¶
之¶
　　白芍藥　當歸　五加皮　地骨皮　人參(各半/兩)¶
　　沒藥　桂心(各二/錢)牡丹皮(三/錢)¶
　右為細末每服二錢水酒各半琖如不飲酒只用水¶
　一琖開通錢一錢麻油蘸之同煎七分去滓通口服¶
　煎不得攪喫不得吹¶
黄耆煮散　治産後蓐勞肌膚黄痩面無顔色或增寒¶
<pb:KR3e0038_WYG_025-12b>¶
壯熱四肢痠疼心煩頭痛¶
　　黄耆　鼈甲(醋炙各/一兩)桂心　當歸(炒/)桑寄生　白¶
　　茯苓　白芍藥　人參　熟地黄　麥門冬(去/心)甘¶
　　草(炙各/半兩)牛膝(三/分)¶
　右為細末每服用猪石子一對去脂膜先以水一琖¶
　入薑半分&KR0037;三枚煎至七分去滓并石子却下藥五¶
　錢更煎至四分去滓空心晩食前温服二滓併煎¶
　　　産後虚羸方論第五¶
<pb:KR3e0038_WYG_025-13a>¶
産寳論曰産後虛羸者因産傷損臓腑勞侵氣血輕者¶
將養滿日即差重者日月雖滿氣血猶不調和故患虛¶
羸也夫産後氣血虛竭臓腑勞傷若人年齒少盛能節¶
慎將養滿月便得平復如産後多因血氣虛弱雖逾日¶
月猶常疲乏或因飲食不節調適失宜為風冷邪氣所¶
侵摶於氣血流注於五臓六腑則令肌膚不榮顔容痿¶
悴故曰虛羸¶
人參散　治産後虚羸脾胃乏弱四肢無力全不思飲¶
<pb:KR3e0038_WYG_025-13b>¶
食心腹脹滿¶
　　黄耆　人參　草果仁　厚朴　附子(各一/兩)白术¶
　　　當歸　白茯苓　木香　川芎　桂心　甘草¶
　　(各半/兩)陳皮　良薑　阿棃勒皮(各三/分)¶
　右㕮咀每服四錢水一琖薑三片&KR0037;一枚煎至六分¶
　去滓無時温服¶
熟乾地黄湯　治産後虚羸短氣不能食¶
　　熟乾地黄(二/兩)人參　北五味子　石斛　白茯苓¶
<pb:KR3e0038_WYG_025-14a>¶
　　　白术　鹿角膠　附子(各一/兩)桂心　當歸　川¶
　　芎　澤蘭葉　黄耆　續㫁(各三/分)¶
　右㕮咀每服四錢薑&KR0037;依前煎服¶
澤蘭補虚元　刪繁療婦人虚勞或本來虚寒或産後¶
血脈虛竭四肢羸弱飲食減少血脈㫁絶血脈不通虚¶
實依源¶
　　澤蘭葉(九/分)石膏(八/分)川芎　甘草　當歸(各七/分)白芷¶
　　　防風　白术　藁本　川椒　厚朴　乾薑¶
<pb:KR3e0038_WYG_025-14b>¶
　　桂心　細辛(各五/分)¶
　右為細末煉蜜元如梧桐子大酒下二三十元日再¶
　忌海藻菘菜桃李生葱雀肉¶
羊腎湯　治産後虚羸乏力短氣¶
　　羊腎(一雙去/脂膜)麥門冬　羚羊角(屑/)北五味子　茯¶
　　神　桂心　續㫁　黄耆　川芎　當歸(各半/兩)人¶
　　參　附子(炮/)乾薑(各三/分)熟乾地黄(一/兩)¶
　右㕮咀先以水二大琖煮腎至一琖去腎入藥五錢¶
<pb:KR3e0038_WYG_025-15a>¶
　椒二七粒薑錢二片&KR0037;三枚煎至五分去滓空心温¶
　服¶
羊肉當歸湯　治産後虚羸乏弱無力喘急汗出腹中¶
㽲痛¶
　　肥羊肉(二/斤)當歸　白芍藥(各半/兩)桂心　附子(炮/)川¶
　　芎　黄耆　人參　龍骨　白术(各三/分)熟地黄(一/兩)¶
　右為粗末先以水五大升煮羊肉取汁二大琖每服¶
　四錢汁一中琖薑三片&KR0037;一枚煎至七分去滓温服¶
<pb:KR3e0038_WYG_025-15b>¶
黄雌雞湯　治産後虛羸腹痛宜服¶
　　小黄雌雞(一隻去頭足翅/羽腸肚細切)當歸　白术　熟地黄¶
　　　桂心　黄耆(各半/兩)¶
　右㕮咀先以水七升煮雞至三升每服藥四錢以雞¶
　汁一琖煎至六分去滓温服日三¶
産寳療産後經三臈諸疾退後身虚無力¶
　　澤蘭葉(炒/)細辛　熟乾地黄(各五/分)黄耆　當歸¶
　　防風(各十/八分)麥門冬(去心/八分)石膏(七分/煅)藁本　白芷¶
<pb:KR3e0038_WYG_025-16a>¶
　　川芎　柏子仁　五味子　甘草(各四/分)桂心(三/分)¶
　右為細末煉蜜元如梧桐子大空心温酒下三四十¶
　元¶
救急療産後羸乏不復令肥白方¶
　大烏豆浄拭熬熟如造豆黄法去皮𢷬為末以臘月¶
　猪脂成煉者和元如梧桐子大酒下五十元日再服¶
　一月内肥白也無所忌¶
婦人方當歸散　治産後補虚益血¶
<pb:KR3e0038_WYG_025-16b>¶
　　當歸　羌活(各一/兩)延胡索(半/兩)¶
　右為細末用猪腰子一隻切作片以水一琖入藥末¶
　二錢同煎至七分同腰子喫¶
佛手散　治産後血虚勞倦盜汗多困少力咳嗽有痰¶
　　當歸　川芎　黄耆(各一/兩)北柴胡　前胡(各一/分)¶
　右㕮咀每服三錢水一大琖桃栁枝各三寸&KR0037;子烏¶
　梅各一枚薑三片煎至六分去滓温服如有痰去烏¶
　梅¶
<pb:KR3e0038_WYG_025-17a>¶
當歸羊肉湯　許仁則療産後雖無疾狀但覺虚弱兼¶
心腹痛欲得補氣力¶
　　肥羊肉(一斤去脂水一㪷/煮取八升去肉)當歸(五/兩)　黄耆(四/兩)生薑¶
　　(六/兩)¶
　右以肉汁煮三味取二升五合分為四服若覺惡露¶
　下不盡加桂心三兩惡露下多覺有風加芎藭三兩¶
　有冷加茱茰一兩有氣加細辛二兩有熱加生地黄¶
　汁二合¶
<pb:KR3e0038_WYG_025-17b>¶
療産後雖無餘苦但覺氣虚¶
　　當歸(十二/分)乾地黄(十/分)澤蘭葉(八/分)地骨皮　芍藥(各/七)¶
　　(分/)黄耆　防風　續㫁(各六/分)人參　桂心(各五/分)¶
　右為細末煉蜜元如梧桐子大温酒吞下二十元¶
療産後虚羸¶
　　黄雌雞(一隻去毛/背上破)生百合(煨三/枚)白粳米(半/升)¶
　右依尋常着五味調和縫背合五味汁煮令熟開腹¶
　取百合并飰相和汁作羮食之肉亦食令盡略卧佳¶
<pb:KR3e0038_WYG_025-18a>¶
産寳療産後虚乏不思飲食四肢皆倦心腹陣痛補虚¶
治氣¶
　　人參　芍藥　桂心　甘草　生薑(各一/兩)當歸(一/兩)¶
　　(半/)生地黄(二/兩)¶
　右㕮咀每服三錢水兩琖棗二枚煎至一琖去滓温¶
　服日三服¶
地黄羊脂煎方　古今録驗療産後諸疾羸痩欲令肥¶
白飲食和調¶
<pb:KR3e0038_WYG_025-18b>¶
　　生地黄(汁一/升)生薑汁(五/升)羊脂(二/斤)白蜜(五/升)¶
　右四味先煎地黄汁令餘五升下羊脂煎減半次下¶
　薑次下蜜便以銅器盛著湯中煎令如飴狀空肚酒¶
　一升取煎如雞子大投酒中飲日三良¶
　　　産後風虚勞冷方論第六¶
夫産則血氣勞傷臟腑虛弱而風冷客之冷摶於血氣¶
血氣不能温於肌膚使人虚乏疲頓致羸損不平復若¶
久不平復若久不瘥風冷入於子臟則胞臟冷亦使無¶
<pb:KR3e0038_WYG_025-19a>¶
子謂之風虚勞損也¶
黄耆散　治産後風虚勞損羸痩不思飲食四肢疼痛¶
　　黄耆　白术　木香　羚羊骨(屑/)人參　當歸¶
　　桂心　川芎　白芍藥　白茯苓(各半/兩)甘草(一/分)¶
　右㕮咀每服三錢水一琖薑三片&KR0037;一箇煎至七分¶
　去滓温服無時¶
木香散　治産後風虚勞損氣攻心腹四肢疼痛不思¶
飲食¶
<pb:KR3e0038_WYG_025-19b>¶
　　木香　人參　陳皮　白茯苓　白芍藥　黄耆¶
　　　川芎(各三/分)熟乾地黄　當歸　附子(各一/兩)甘草¶
　　(一/分)桂心　白术(各半/兩)¶
　右㕮咀每服三錢水一琖薑三片&KR0037;一枚煎至七分¶
　去滓温服¶
人參散　療産後風虚勞損羸痩四肢無力不思飲食¶
　　人參　黄耆　熟地黄(各一/兩)羚羊角(屑三/分)桂心¶
　　川芎　防風　當歸　北五味子　白茯苓　白¶
<pb:KR3e0038_WYG_025-20a>¶
　　术(各半/兩)甘草(一/分)¶
　右為粗末每服三錢先用水二大琖獖猪腎一雙切¶
　去脂膜薑棗同煎至一琖去猪腎入藥煎至四分去¶
　滓空心温服¶
枸杞子元　療産後風虚勞損四肢疼痛心神虚煩不¶
飲食¶
　　枸杞子　牛膝　白茯苓　人參　黄耆(各一/兩)當¶
　　歸　漏蘆　防風　桂心　酸&KR0037;仁　羚羊角(屑/)¶
<pb:KR3e0038_WYG_025-20b>¶
　　羌活　五加皮　白术　川芎(各三/分)熟地黄(二/兩)甘¶
　　草(半/兩)麥門冬(一兩/半)¶
　右為細末煉蜜元如梧桐子大温酒下三十元荆芥¶
　湯亦可¶
白薇元　治産後風虚勞損腹痛冷氣脚膝無力面色¶
痿黄飲食減少日漸羸痩補益¶
　　木香　當歸　桂心　澤蘭葉　牛膝　白薇¶
　　牡丹皮　枳殻　人參　川芎　厚朴　白术¶
<pb:KR3e0038_WYG_025-21a>¶
　　續㫁　熟地黄　北細辛　赤石脂　龍骨　禹¶
　　餘粮　黄耆(各一/兩)白茯苓　附子(各三/分)吴茱茰(一/分)¶
　右為細末煉蜜為元如梧桐子大食前温酒下三十¶
　元¶
産寳療産後風虚羸痩勞弱不生肌肉¶
　　黄耆　當歸　芍藥　人參(各二/兩)桂心　甘草¶
　　川芎　生薑(各八/分)大&KR0037;(十二/箇)¶
　右水七升煮取三升分温三服¶
<pb:KR3e0038_WYG_025-21b>¶
療産後虚勞骨節疼痛頭痛汗不出¶
　　當歸　人參　生薑(各二兩正/方二分)黄耆(三/兩)淡豉(五/合)猪¶
　　腎(一/雙)粳米(三/合)薤白(三/合)¶
　右水一㪷五升先煮猪腎取六升後下諸藥煎至二¶
　升分為三服¶
又方¶
　　猪腎一雙煮入葱豉作臛如常食之¶
延年澤蘭元　主産後風虚損痩不能食令肥悦方¶
<pb:KR3e0038_WYG_025-22a>¶
　　澤蘭葉(熬/)當歸　甘草(各七/分)厚朴　藁本　食茱¶
　　茰　蕪荑　白芷　乾薑　芍藥(各三/分)石膏(八/分)人¶
　　參　柏子仁　桂心(各四/分)白术(五/分)¶
　右為細末煉蜜元如梧桐子大酒服十五元至二十¶
　五元日二服忌生冷鮓滑猪牛肉麪生葱桃李雀肉¶
　海藻菘菜¶
古今録驗澤蘭元　産後風虚勞損羸弱百病必效方¶
　　澤蘭葉(六/分)白芷　川椒　蕪荑仁　藁本　北細¶
<pb:KR3e0038_WYG_025-22b>¶
　　辛(各四/分)人參　白术　柏子仁　防風　桂心¶
　　厚朴　丹參(各五/分)川芎　當歸　甘草(各七/分)乾地¶
　　黄(十/分)¶
　右為細末煉蜜元如梧桐子大空心温酒下二十元¶
　至三十元日二服忌如前¶
廣濟療産後患風虚冷氣腹内不調補益肥白恱澤方¶
　　澤蘭(七/分)厚朴　人參　石斛　蕪荑仁　續㫁¶
　　防風　桂心(各三/分)川芎　白术　柏子仁　北五¶
<pb:KR3e0038_WYG_025-23a>¶
　　味子　黄耆　逺志(各四/分)赤石脂　甘草　乾地¶
　　黄(各六/分)¶
　右為細末煉蜜元如梧桐子大酒下二十元至三十¶
　元日二服忌如前¶
延年增損澤蘭元　主産後風虛勞損黄痩方¶
　　澤蘭(熬七/分)防風　乾地黄　當歸　北細辛　桂¶
　　心　茯苓　芍藥　人參　甘草　藁本　烏頭¶
　　(炮/)麥門冬　石斛　紫苑　川芎(各五/分)乾薑　栢¶
<pb:KR3e0038_WYG_025-23b>¶
　　子仁　蕪荑仁　厚朴　川椒(各四/分)白术　黄耆¶
　　(各六/分)紫石英　石膏(各八/分)¶
　右為細末煉蜜元如梧桐子大酒下二十元或三十¶
　元¶
　　　産後腹脹滿悶嘔吐不定方論第七¶
論曰産後腹脹滿悶嘔吐不定者何答曰敗血散於脾¶
胃脾受之則不能運化精微而成腹脹胃受之則不能¶
受納水穀而生吐逆醫者不識若以尋常治脹止吐藥¶
<pb:KR3e0038_WYG_025-24a>¶
治之病與藥不相干轉更傷動正氣疾愈難治但服抵¶
聖湯則愈¶
抵聖湯方¶
　　赤芍藥　半夏　澤蘭葉　人參　陳皮(各一/分)甘¶
　　草(一/錢)¶
　右㕮咀每服一劑用水一碗生薑焙乾半兩煎至半¶
　碗去滓分熱三服¶
　　　産後嘔逆不食方論第八¶
<pb:KR3e0038_WYG_025-24b>¶
夫胃為水穀之海水穀之精以為血氣榮潤蔵府因産¶
則臓腑傷動有時而氣獨盛者則氣乗腸胃腸胃燥澁¶
其氣則逆故嘔逆不下食也¶
丁香散　治産後脾胃氣寒心胸滿悶吐逆四肢少力¶
不納飲食¶
　　丁香　人參　㯽榔　白术　桂心　當歸　厚¶
　　朴　前胡(各三/分)甘草(半/兩)良薑(一/兩)¶
　右為粗末每服四錢水一琖薑三片煎至七分去滓¶
<pb:KR3e0038_WYG_025-25a>¶
　温服空心¶
開胃散　治産後胃氣不和嘔吐不止全不納食宜服¶
　　訶子肉(兩/半)人參(一/兩)甘草(半/兩)¶
　右三味為細末别以半夏半分生薑一分薤白二七¶
　莖水一大琖煎至六分去滓分為兩服¶
療産後嘔逆不止(鄧知/縣傳)¶
　　橘紅(一/兩)半夏麯　甘草(各半/兩)藿香(三/兩)¶
　右為細末每服二錢水一琖半薑三片煎至六分無¶
<pb:KR3e0038_WYG_025-25b>¶
　時候¶
治産後更無他疾但多嘔逆不能食¶
　　白术(五/分)生薑(六/分)¶
　右細切酒水各二升煎取一升分三服¶
　　　産後霍亂方論第九¶
夫産後霍亂氣血俱傷臓腑虚損或飲食不消觸冒風¶
冷所致隂陽不順清濁相干氣亂於腸胃之間真邪相¶
摶冷熱不調上吐下痢故曰霍亂也經云渇而飲水者¶
<pb:KR3e0038_WYG_025-26a>¶
五苓散寒多不飲水者理中元大段虚冷者加附子來¶
復丹亦妙(見局/方)¶
白术散　治産後霍亂吐利腹痛煩渇手足逆冷¶
　　白术　橘紅　麥門冬　人參　乾薑(各一/兩)甘草¶
　　(半/兩)¶
　右為粗末每服四錢生薑五片水一琖煎至七分去¶
　滓温服¶
附子散　療産後霍亂吐利不止手足逆冷¶
<pb:KR3e0038_WYG_025-26b>¶
　　附子　白术　當歸　吴茱茰　桂心　人參¶
　　丁香　橘紅　甘草(各半/兩)¶
　右為細末粥飲調下二錢無時候¶
温中散　治産後霍亂吐瀉不止¶
　　人參　白术　當歸　草豆&KR0371;仁　乾薑(各一/兩)厚¶
　　朴(二/兩)¶
　右為粗末每服三錢水煎服¶
髙良薑散　治産後霍亂吐利腹中㽲痛¶
<pb:KR3e0038_WYG_025-27a>¶
　　良薑　當歸　草豆&KR0371;仁¶
　右等分為細末每服二錢粥飲調下¶
訶子散胡椒湯亦妙(方見第七/卷第二論)¶
　¶
　¶
　¶
　¶
　¶
<pb:KR3e0038_WYG_025-27b>¶
　¶
　¶
　¶
　¶
　¶
　¶
　¶
　婦人大全良方卷二十一¶
