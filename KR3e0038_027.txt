# -*- mode: mandoku-view; -*-
#+TITLE: 婦人大全良方
#+DATE: 2015-08-24 23:05:21.782604
#+PROPERTY: ID KR3e0038
#+PROPERTY: BASEEDITION WYG    
#+PROPERTY: JUAN 卷二十三
<pb:KR3e0038_WYG_027-1a>¶
欽定四庫全書¶
　婦人大全良方卷二十三¶
　　　　　　　　　　　　宋　陳自明　撰¶
　　　産後痢疾作渴方論第一(凡三/方)¶
論曰産後不痢作渴夫水榖之精化為血氣津液以養¶
臟腑臟腑虚燥故痢而渴若引飲則難止反溢水氣脾¶
胃既虚不能剋水水自流溢浸漬皮膚則令人腫但止¶
其渴痢則自差¶
<pb:KR3e0038_WYG_027-1b>¶
必効療産後痢而渴飲無度數¶
　　麥門冬(十二/分)烏梅(二十/箇)¶
　右細剉以水一升煑取七合細呷¶
經效療産後久痢津液竭渴不止¶
　　龍骨(十二/分)厚朴　茯苓　黃耆　麥門冬　人參¶
　　(各八/分)生薑(六/分)大&KR0037;(十四箇/並細剉)¶
　右水一大升煮取七合空心分兩服¶
古今録驗療産後痢日久津液枯竭四肢浮腫口乾舌¶
<pb:KR3e0038_WYG_027-2a>¶
燥¶
　　冬瓜(一/枚)¶
　右以黃泥褁厚五寸煨令爛熟去皮攪汁服之差¶
　　　産後大便祕澁方論第二(凡七/方)¶
論曰産後大便祕澁者何答曰産卧水血俱下腸胃虚¶
竭津液不足是以大便祕澁不通也若過五六日腹中¶
悶脹者此有燥屎在臟腑以其乾澁未能出耳宜服麻¶
仁元以津潤之若誤以為有熱而投以寒藥則陽消隂¶
<pb:KR3e0038_WYG_027-2b>¶
長變證百出性命危矣¶
麻仁元方¶
　　麻仁　枳殻　人參(各四/分)大黃(二分/焙)¶
　右為末煉蜜元如梧桐子大空心温酒下二十元未¶
　通漸加元數不可太過¶
評曰産後不得利利者百無一生去血過多藏燥大便¶
祕澁澁則固當滑之大黄似難輕用唯葱涎調臘茶為¶
元復以葱茶下之必通(僕常以局方四物湯以生乾地/黄易熟地黄加青皮去白煎服)¶
<pb:KR3e0038_WYG_027-3a>¶
(效/)¶
療産後五七日不大便切不可妄服藥先宜用麥蘖散¶
方¶
　　大麥芽(不以/多少)¶
　右炒黃為末每服三錢沸湯調下與粥間服¶
阿膠枳殻圓　治産後虚羸大便祕澁¶
　　阿膠　枳殻(等/分)¶
　右為末煉蜜圓如梧桐子大别研滑石末為衣温水¶
<pb:KR3e0038_WYG_027-3b>¶
　下二十圓半日以來未通再服¶
許學士云婦人産後有三種疾鬱冒則多汗汗則大便¶
祕故難於用藥唯麻子仁蘇子粥最佳穩當¶
　　紫蘇子　大麻子仁¶
　右二味各二合浄洗研令極細用水再研取汁一盞¶
　分二次煮粥啜之此粥不惟産後可服大抵老人諸¶
　虚風祕皆得力¶
千金療産後熱結大便不通蜜兊法¶
<pb:KR3e0038_WYG_027-4a>¶
　白蜜五合慢火煎令如硬餳以投冷水中良久取出¶
　捻如母指大長二寸内榖道中即通¶
　　　産後大小便不通方論第三(凡三/方)¶
論曰産後大小便不通者腸胃本挾於熱因産血水俱¶
下津液燥竭腸胃痞澁熱氣結於腸胃故令大小便不¶
通也¶
葵根湯　千金療産後淋瀝¶
　　葵根(二兩/乾者)通草(二/兩)車前子(一/升)亂髪(灰/)大黃　桂心¶
<pb:KR3e0038_WYG_027-4b>¶
　　(各一/兩)冬瓜汁(七/合)生薑(六/兩)滑石末(别研/一兩)¶
　右九味切以水七升煮取二升半去滓下滑石末分¶
　三服　以愚考之既有大黃亦可治大便不通故録¶
　於此更宜斟量虚實而投之¶
集驗療産後津液燥竭大小便不通¶
　　芍藥　大黃　枳殻　麻仁(等/分)¶
　右為細末煉蜜元如梧子大空心熟水下二十元一¶
　方有甘草山梔仁¶
<pb:KR3e0038_WYG_027-5a>¶
桃花散　治産後大小便祕澁¶
　　桃花　葵子　滑石　㯽榔(等/分)¶
　右為細末每服二錢葱白湯空心調下¶
　　　産後遺糞方第四¶
廣濟療産後遺糞方¶
　　取故燕窠中草燒為末以酒調下半錢亦治男子¶
集驗方¶
　　礬石(枯/)牡蠣(熬/)¶
<pb:KR3e0038_WYG_027-5b>¶
　右等分為末酒服方寸匕日三亦治男子¶
又療産後遺糞不知出時方¶
　　白歛　芍藥¶
　右各等分為末酒服方寸匕¶
　　　産後諸淋方論第五(凡十/五方)¶
論曰産後諸淋因産有熱氣客於脬中内虚則起數熱¶
則小便澁痛故謂之淋¶
又有因産損氣虚則挾熱熱則搏於血血即流滲於胞¶
<pb:KR3e0038_WYG_027-6a>¶
中故血隨小便出而為血淋淋者如雨之淋也¶
三因論曰治諸産前後淋祕其法不同産前當安胎産¶
後當去血如其冷熱膏石氣淋等為治則一但量其虚¶
實而用之瞿麥蒲黃最為産後要藥唯當尋其所因則¶
不失機要¶
茅根湯　治産後諸淋無問冷熱膏石氣結悉主之¶
　　白茅根(八/兩)瞿麥穗　白茯苓(各四/兩)葵子　人參(各/二)¶
　　(兩/)蒲黃　桃膠　滑石　甘草(各一/兩)紫貝(十箇/燒)石¶
<pb:KR3e0038_WYG_027-6b>¶
　　首魚頭中石(二十/箇燒)¶
　右剉為散每服四大錢水一盞半薑三片燈心二十¶
　莖煎至七分去滓温服亦可為末木通煎湯調下二¶
　錢如氣壅閉木通橘皮煎湯調服¶
集驗療産後患淋小便痛¶
　　通草(三/兩)大棗(二十/枚)葵子(一/升)白术(一/兩)榆白皮(五/兩)石韋¶
　　　黃芩(各二/兩)¶
　右以水八升煮取二升半空心服温呷千金有甘草¶
<pb:KR3e0038_WYG_027-7a>¶
　生薑¶
療産後小便淋澁不通¶
　　葵子(一/合)朴硝(八/分)¶
　右水二升煮取八合下硝分兩服¶
滑石散　千金療産後淋¶
　　滑石(五分/研)通草　車前子　葵子(各四/分)¶
　右為末以漿水調服方寸匕至二匕為妙¶
療産後小便不通張不愚方¶
<pb:KR3e0038_WYG_027-7b>¶
　　陳皮(一兩/去白)¶
　右為末空心温酒調二錢一服便通¶
療卒不得小便¶
　　杏仁(十四箇/去皮尖)¶
　右炒為末和飲頓服立通¶
古今録驗療産後勞傷熱大小便赤澁¶
　　雞蘇(一/分)通草(十/分)冬葵子(三/合)芍藥　滑石　芒硝(各/八)¶
　　(分/)生地黃(十二/分)¶
<pb:KR3e0038_WYG_027-8a>¶
　右水三升煮取八合下芒硝空心分三服¶
療脬轉小便不通八九日¶
　　滑石(十二/分)寒水石(八/分)¶
　右水二升煮取八合空心分三服¶
經效療氣結成淋小便熱淋引痛或如豆汁面色痿黃¶
　　貝齒(三箇/為末)葵子(一合/碎)石膏(十二/分)滑石(八/分)¶
　右水一升煮取八合下猪膽汁半枚合煎三四沸空¶
　心温服¶
<pb:KR3e0038_WYG_027-8b>¶
療産後小便澁痛或血淋者¶
　　瞿麥　黃芩　冬葵子(各二/兩)通草(三/兩)大棗(十二/枚)¶
　右以水七升煮取二升半分作兩服¶
療産後血淋¶
　　車前子　瞿麥(各四/兩)黃芩(三/兩)鬱金末(一/兩)¶
　右水六升煮取二升下鬱金末分三服¶
廣濟療産後卒患淋小便磣痛及至尿血¶
　　冬葵子(一/升)通草(三/兩)滑石(末别處/四兩)石韋(去毛/三兩)茯苓¶
<pb:KR3e0038_WYG_027-9a>¶
　　黃芩(各二/兩)¶
　右水九升煮取三升入滑石末空心服忌熱麫醋物¶
療産後淋小便痛及血淋¶
　　白茅根(五/兩)瞿麥　車前子(各二/兩)冬葵子(二/合)鯉魚齒¶
　　(一百箇/為末)通草(三/兩)¶
　右水二升煮取一升入齒末空心服¶
治産後小便不通腹脹如皷悶亂不醒葢縁未産之前¶
内積冷氣遂致産時尿胞運動不順用鹽於産臍中塡¶
<pb:KR3e0038_WYG_027-9b>¶
可與臍平却用葱白剥去麤皮十餘根作一縳切作一¶
指厚安鹽上用大艾炷滿葱餅子大小以火灸之覺熱¶
氣直入腹内即時便通神驗不可具述(出産/乳集)¶
木通㪚　治産後小便不通¶
　　木通　大麻仁　葵子　滑石　㯽榔　枳實¶
　　甘草(各半/兩)¶
　右為粗末每服三大錢水盞半煎至七分去滓温服¶
　　　産後小便數方論第六(凡二/方)¶
<pb:KR3e0038_WYG_027-10a>¶
夫産後小便數者此由脬内宿有冷氣因産後發動冷¶
氣入腹虚弱不能致其小便故數也¶
桑螵蛸散　千金翼治産後小便數及遺尿¶
　　桑螵蛸(三十/箇炒)鹿茸(酥/炙)黃耆(各三/兩)牡蠣(煆/)人參　厚¶
　　朴　赤石脂(各二/兩)¶
　右為末空心粥飲調下二錢外臺方無厚朴石脂有¶
　甘草生薑¶
栝樓湯　集驗療産後小便數兼渴¶
<pb:KR3e0038_WYG_027-10b>¶
　　桑螵蛸　甘草(並/炙)黃連　生薑(各二/兩)栝樓根　人¶
　　參(各三/兩)大棗(五十/箇)¶
　右細切以水七升煮取二升半分三服忌猪肉冷水¶
　　　産後小便不禁方論第七(凡四/方)¶
廣濟療産後小便不禁¶
　　以雞尾毛燒作灰細研温酒調方寸匕服日三¶
又方¶
　　桑螵蛸(半兩/炒)龍骨(一/兩)¶
<pb:KR3e0038_WYG_027-11a>¶
　右為細末食前粥飲調下二錢¶
千金翼療産後遺尿不知出¶
　　白薇　芍藥¶
　右等分為細末以酒服方寸匕日三服¶
固脬散　治婦人臨産時傷手胞破小便不禁¶
　　黃絲絹(自然黃者不用染成者三尺以炭灰汁煮/極化爛用清水洗去灰令盡入黃蠟半兩)¶
　　　(蜜一兩白茅根二/錢馬屁勃末二錢)¶
　右用水一升再煎至一琖空心頓服服時歛氣服之¶
<pb:KR3e0038_WYG_027-11b>¶
　不得作聲如作聲無效¶
　　　産後小便出血方論第八(凡三/方)¶
夫産後損於血氣血氣虚而挾於熱血得熱則流散滲¶
於脬内故血隨小便出　治小便利血方¶
　　亂髪(浄洗燒成灰/研細為末)¶
　右米飲調服方寸匕一方有滑石等分每服一錢生¶
　地黃汁調下¶
療産後大小便不利下血¶
<pb:KR3e0038_WYG_027-12a>¶
　　車前子　黃芩　蒲黃　生地黃　牡蠣　芍藥¶
　　(各六/分)¶
　右為細末空心米飲服方寸匕忌麫蒜¶
崔氏療産後血滲入大小腸¶
　　車前子草汁(一/升)蜜(一大/合)¶
　右相和煎一沸分為兩服¶
　　　産後隂脱玉門不閉方論第九(凡十二方與八/卷第十八論通)¶
　　　(用/)¶
<pb:KR3e0038_WYG_027-12b>¶
三因論曰婦人趣産勞力弩嚥太過致隂下脱若脱肛狀¶
及隂挺下出逼廹腫痛舉動房勞能發作清水續續小¶
便淋露¶
硫黃散　治産後勞傷隂脱¶
　　硫黃　烏賊骨(各半/兩)五味子(一分千金翼用/三銖一方無之)¶
　右為細末研令極細糝患處日三易¶
當歸散　治隂下脱(方見八卷/第十八論)¶
千金方治産後隂下脱¶
<pb:KR3e0038_WYG_027-13a>¶
　　以鐵精粉上推内之　又灸臍下横文二七壯¶
廣濟療産後隂腫下脱内出玉門不閉(産寳只有此/一方無論)¶
　　石灰(壹升炒令/能燒草)¶
　右熱湯二升投灰湯中適温冷澄清坐水中以浸玉¶
　門斯須平復如故¶
當歸散　治産後隂下脱方(傳心/方)¶
　　當歸　黃芩　牡蠣(煆各/二兩)芍藥(一兩/一分)蝟皮(燒存性/半兩)¶
　右為細末每服二錢空心温酒調服米飲調服亦可¶
<pb:KR3e0038_WYG_027-13b>¶
　忌登髙舉重¶
集驗療婦人産後虚冷玉門不閉寛冷方(千金/同)¶
　　蛇床子　硫黃(各四/分)兎絲子(五/分)吳茱萸(六/分)¶
　右為細末以湯一升投藥方寸匕以洗玉門日再用¶
陳氏玉龍湯　治婦人産後用力太過産門惡出¶
　　以四物湯入眞龍骨末少許煎空心連進二服麻¶
　　油湯熏洗¶
熨法集驗療婦人産後隂下脱方¶
<pb:KR3e0038_WYG_027-14a>¶
　　單炒蛇床子一升乘熱以帛裹熨患處亦治産後¶
　　隂中痛¶
桃仁膏　治産後隂腫妨悶¶
　　桃仁(去皮尖别/研為膏)枯礬　五倍子¶
　右等分為細末以膏子拌均傅之¶
樗枝散　治産後子腸下出不能收拾不論年深者皆¶
治之¶
　　樗枝(取皮焙/乾一握)¶
<pb:KR3e0038_WYG_027-14b>¶
　右用水五升連根葱五莖漢椒一撮同煎至三升去¶
　滓傾在盆内乘熱熏候通手淋洗如冷傾入五升瓶¶
　内再煎一沸依前用一服可作五度用洗了睡少時¶
　忌鹽鹹鮓醬濕麫發風毒物及用心力房勞等事¶
古今録驗療産後隂下脱方¶
　　鱉頭(二箇/隂乾)葛根(一斤當/作一兩)¶
　右二味為末酒服方寸匕日三服¶
皂角散　治産後魋¶
<pb:KR3e0038_WYG_027-15a>¶
　　皂角樹皮　川楝樹皮(各半/斤)皂角核(一/合)石蓮(一合/炒去)¶
　　(心/)¶
　右為粗末用水煎湯乘熱以物圍定熏通手洗於淨¶
　房中就熏洗處鋪薦席纔熏洗了以帛挹乾便喫玉¶
　露通真元熱酒下二元便仰睡(方見通/用方中)¶
古今録驗療産後隂下脱方¶
　　川椒(一/斗)吳茱茰(二/升)戎鹽(半雞/子大)¶
　右為末以綿褁如半雞子大内隂中日一易二十日¶
<pb:KR3e0038_WYG_027-15b>¶
　愈¶
　　　婦人隂蝕五疳方論第十(凡八/方)¶
凡婦人少隂脉數而滑者隂中必生瘡名曰䘌瘡或痛¶
或痒如蟲行狀淋露膿汁隂蝕幾盡者此皆由心神煩¶
鬱胃氣虚弱致氣血留滯故經云諸痛痒瘡皆屬於心¶
又云陽明主肌肉痛痒皆屬於心治之當補心養胃外¶
以熏洗坐導法治之乃可¶
千金療隂蝕瘡方¶
<pb:KR3e0038_WYG_027-16a>¶
　　當歸　芍藥　甘草　芎藭(各二/兩)地榆(三/兩)¶
　右細切以水五升煮取二升去滓熏洗日三夜一¶
又方¶
　　蒲黃(一/升)水銀(一/兩)¶
　右二味研均以粉上¶
又方¶
　　肥猪肉(三十/斤)¶
　右以水三碩煮熟去肉入盆中浸之冷即易不過三¶
<pb:KR3e0038_WYG_027-16b>¶
　兩度¶
崔氏療隂蝕洗搨湯方¶
　　甘草　乾漆(各一/兩)黃芩　乾地黃　當歸　芍藥¶
　　(各二/兩)龜甲(五/兩)¶
　右細切以水七升煮取一半去滓以綿帛内湯中以¶
　搨瘡處良久即易日二度每搨湯可行十里許即裛¶
　乾捻取甘濕散薄傅瘡上使遍可經半日又以湯搨¶
　搨訖如前傅藥(余家婢遇此疾就甘家療不差蝕處/作兩瘡深半寸余於㳙子方中檢得)¶
<pb:KR3e0038_WYG_027-17a>¶
　(此甘草湯方仍以自處蚺蛇膽散不經七日瘡乃平/復甚効凡救十八人手下即活遇斯疾者請廣流布)¶
　(傳/之)¶
甘濕散又名蚺蛇膽散療疳蟲隂蝕方¶
　　蚺蛇膽(真/者)青木香末　石硫黃　(闕/)精　麝香(各/四)¶
　　(分臨時分之多少入用元麝香辟蛇毒若先/以相和蛇膽即無力也舊用五月五日蝦麻)¶
　右五味等分分為末更細研有患取如三碁子和井¶
　花水日再服訖先令便利了即以後方桃枝熏下部¶
　訖然後取藥如碁子安竹管裏吹入下部中亦日再¶
<pb:KR3e0038_WYG_027-17b>¶
　度老少量減其熏法每日一度不用再為之良¶
又療疳蟲食下部及五藏方¶
　取桃東南枝三七枚輕打頭使散以綿纒之又搗石¶
　硫黃為末將此綿纒桃枝撚轉之令末少厚又截一¶
　短竹筒先内下部中仍以所撚藥桃枝熟然熏之¶
文仲療隂蝕欲盡者方¶
　　蝦䗫　兎屎¶
　右等分為末傅瘡上良¶
<pb:KR3e0038_WYG_027-18a>¶
狼牙湯　古今録驗療婦人隂蝕其中爛傷膿水淋漓¶
　臭穢¶
　　狼牙(三/兩)¶
　右㕮咀以水四升煑取半升去滓内苦酒如雞子中¶
　黄大沸湯一盃消盡夜適寒温以綿纒筋頭大如蠒¶
　濡湯以瀝瘡中日四五度即差¶
　　　産後乳汁或行或不行方論第十一(凡十/五方)¶
論曰凡婦人乳汁或行或不行者皆由氣血虛弱經絡¶
<pb:KR3e0038_WYG_027-18b>¶
不調所致也乳汁勿令投於地蟲蟻食之令乳無汁若¶
乳盈溢可潑東壁上佳或有産後必有乳若乳雖脹而¶
産後臖作者此年少之人初經産乳有風熱耳須服清¶
利之藥則乳行若累經産而無乳者亡津液故也須服¶
滋溢之藥以動之若雖有乳又却不甚多者須服通經¶
之藥以動之仍以羮&KR0796;引之葢婦人之乳資於衝脉與¶
胃經通故也有屢經産而乳汁常多者亦婦人血氣不¶
衰使然也大抵婦人素有疾在衝任經者乳汁少而其¶
<pb:KR3e0038_WYG_027-19a>¶
色帶黃所生之子怯弱而多疾¶
三因論曰産婦有二種乳脉不行有氣血盛而壅閉不¶
行者有血少氣弱澁而不行者虚當補之盛當疎之盛¶
者當用通草漏蘆土𤓰根輩虚者當用成煉鍾乳粉猪¶
蹄鯽魚之屬概可見矣¶
漏蘆散　療乳婦氣脉壅塞乳汁不行及經絡凝滯妳¶
乳脹痛留蓄邪毒或作癰腫此藥服之自然内消乳汁¶
通行¶
<pb:KR3e0038_WYG_027-19b>¶
　　漏蘆(二兩/半)蛇脱(十條/炙)𤓰樓(十箇急火燒/令焦存性)¶
　右為末温酒調下二錢無時候服藥後即以猪蹄羮¶
　投之經驗方有牡蠣並燒存性　一方只用牡蠣煆¶
　為末酒調下二錢¶
又方¶
　　葵菜子(炒/香)縮砂仁(各等/分)¶
　右為細末每服二錢熱酒調下滋益氣脉榮衛行津¶
　液上蔡張不愚方常用極有驗¶
<pb:KR3e0038_WYG_027-20a>¶
療乳婦氣少血衰脉澁不行乳汁絶少¶
　　成煉鍾乳粉(研/)濃煎漏蘆湯調下二錢¶
産寶　療産後乳無汁¶
　　土𤓰根　漏蘆(各三/兩)甘草(二/兩)通草(四/兩)¶
　右水八升煎取二升分温三服忌如常法¶
　一方加桂心並為末飲服方寸匕¶
一方¶
　以猪&KR1004;如食法煑清粥食之驗¶
<pb:KR3e0038_WYG_027-20b>¶
靈苑方　下乳汁立效¶
　　粳米　糯米(各半/合)萵苣子(一合並/淘浄)生甘草(半/兩)¶
　右煎汁一升研前藥令細去滓分作三服立下¶
又方¶
　　漏蘆(一方/二分)蠐螬(各三/分)𤓰樓根　土𤓰根(各四/分)¶
　右為細末酒調方寸匕日三服¶
　一方無土𤓰根有鍾乳沙糖水調服¶
又方¶
<pb:KR3e0038_WYG_027-21a>¶
　　通草(十/分)鍾乳粉　麥門冬(各六/分)¶
　右為細末食後酒服方寸匕日三兩服効千金方同¶
　有理石(二方出/産寶)¶
一方¶
　　土𤓰根為末酒調方寸匕日三兩服効¶
一方¶
　　猪蹄(一/隻)通草(四/兩)¶
　右以水一㪷煮作羮食之最妙¶
<pb:KR3e0038_WYG_027-21b>¶
湧泉散　療乳無汁成都敎授單釀方亦治乳結癰腫¶
　　穿山甲(洗一兩灰/炒令燥)¶
　右為細末酒調服方寸匕¶
下乳方¶
　　大麻仁(去殻/二合)生鰕(三/枚)¶
　右同研爛去滓用酒水各一盞瓦甖煇至一盞半有¶
　餘食後臨卧温服仍用被覆睡乳即通流(劉栁/溪傳)¶
又方¶
<pb:KR3e0038_WYG_027-22a>¶
　必用方云漏蘆栝樓皆要藥或云多食猪蹄羮栝樓¶
　取子浄洗炒令香熟搥碎取仁研細瓦上攤浥令白¶
　色研為細末温酒調下一錢服了合面卧少時未効¶
　再作¶
　一方𤓰樓一枚熟𢷬以白酒一㪷煮取四升去滓温¶
　飲一升日三¶
崔氏療乳不下¶
　　鼠肉(五/兩)羊肉(六/兩)□肉(八/兩)¶
<pb:KR3e0038_WYG_027-22b>¶
　右三物作臛噉之勿令食者知¶
漏蘆湯　千金療乳無汁¶
　　漏蘆　通草(各八/分)鍾乳(四/分)黍米(一/升)¶
　右先將米漬一宿研取汁三升煑藥三四沸去滓作¶
　飲食經心録同(余荆布因産前食素得疾羸弱産後/乳脉不行已七十日服諸藥無効嬰)¶
　(兒甚苦偶有人送赤豆一斗遂如常煑赤豆粥食之/當夜乳脉通行閲本草赤小豆能通妳乳謾載之)¶
　　　産後乳汁自出方論第十二(無/方)¶
論曰産後乳汁自出葢是身虚所致宜服補藥以止之¶
<pb:KR3e0038_WYG_027-23a>¶
若乳多温滿急痛者温帛熨之産寶有是論却無方以¶
治之若有此證但以漏蘆散亦可¶
亦有未産前乳汁自出者謂之乳泣生子多不育經書¶
未曽論及¶
　　　産後吹妳方論第十三(凡六/方)¶
夫産後吹妳者因兒喫妳之次兒忽自睡呼氣不通乳¶
不時洩蓄積在内遂成腫硬壅閉乳道津液不通腐結¶
疼痛亦有不痒不痛腫硬如石名曰吹妳若不急治腫¶
<pb:KR3e0038_WYG_027-23b>¶
甚成癰産後吹妳最宜急治不爾結癰逮至死者速與¶
服皂角散栝樓散傅以天南星散以手揉之則散矣(出指/迷方)¶
栝樓散方　乳香(一錢/研)栝樓根末(一/兩)¶
　右研令均温酒調二錢服¶
天南星散¶
　　天南星為末用温湯調以鵞翎塗之¶
皂角散方　歌曰¶
　　婦人吹妳意如何　　皂角燒灰蛤粉和¶
<pb:KR3e0038_WYG_027-24a>¶
　　熱酒一盃調八字　　須臾揉散笑呵呵¶
治妳結硬疼痛出經驗方¶
　　百藥煎為細末每服三錢酒一盞煎數沸熱服¶
療乳硬作痛¶
　　嫩桑葉生採研以米飲調攤紙花貼病處¶
　　　産後妬乳方論第十四(婦人女子乳頭生小淺/熱瘡搔黃汁出方附凡)¶
　　　(十/方)¶
夫妬乳者由新産後兒未能飲之及乳不洩或乳脹揑¶
<pb:KR3e0038_WYG_027-24b>¶
其汁不盡皆令乳汁蓄結與血氣相搏即壯熱大渴引¶
飲牢强掣痛手不得近是也初覺便以手助揑去汁更¶
令傍人助吮引之不爾或作瘡有膿其熱勢盛必成癰¶
也¶
吹妳妬乳乳癰其實則一只分輕重而已輕則為吹妳¶
妬乳重則為癰雖有専門不可不録¶
療産後吹妳作癰¶
　　葵莖及子¶
<pb:KR3e0038_WYG_027-25a>¶
　右𢷬篩為散酒服方寸匕即愈¶
又方¶
　　雞屎為末酒服方寸匕須臾三服愈¶
又方¶
　　皂莢拾條以酒一升揉取汁硝石半兩煎成膏傅¶
　　之¶
療産婦乳初結脹不消令敗乳自退方¶
　　𤓰樓(一箇半/生半炒)大粉草(一寸半/生半炙)生薑(一塊半/生半煨)¶
<pb:KR3e0038_WYG_027-25b>¶
　右同剉用酒一碗煮取一琖去滓服之其痛一會不¶
　可忍即捜去敗乳臨卧再一服順所患處乳側卧於¶
　床上令其藥行故也¶
療乳腫次第結成癰方¶
　右以馬溺塗之立愈¶
婦人女子乳頭生小淺熱瘡搔之黃汁出方附¶
集驗論曰凡婦人女子乳頭生小淺熱瘡搔之黃汁出¶
浸淫為長百種療不差者動經年月名為妬乳病婦人¶
<pb:KR3e0038_WYG_027-26a>¶
飲兒者乳皆欲斷世論茍抄乳是也宜以赤龍皮湯及¶
天麻湯洗之傅二物飛烏膏及飛烏散佳始作者可傅¶
以黃芩漏蘆散及黃連胡粉散並佳¶
赤龍皮湯方¶
　　槲皮(切三/升)¶
　右以水一斗煮五升夏冷用水秋冬温之分以洗乳¶
　亦洗諸深敗爛久瘡洗畢傅膏散千金同¶
天麻草湯方¶
<pb:KR3e0038_WYG_027-26b>¶
　　天麻草(切五/升)¶
　右以水一斗半煎取一斗隨寒温分洗乳以殺痒也¶
　此草葉如麻葉冬生夏着花赤如鼠尾花亦以洗浸¶
　淫黃爛熱瘡痒疽濕隂蝕瘡小兒頭瘡洗畢傅膏散¶
　千金同¶
飛烏膏散¶
　　用燒朱砂作水銀上黒煙(名緗粉者三/兩&KR0392;令焦燥)礬石(三兩/燒粉)¶
　右二味以絹篩了以甲煎和之令如脂以傅乳瘡日¶
<pb:KR3e0038_WYG_027-27a>¶
　三作散者不須和有汁自着可用散亦傅諸熱瘡黃¶
　爛浸淫汁瘡蜜瘡丈夫隂蝕痒濕諸小兒頭瘡疳蝕¶
　口邊肥瘡蝸瘡等並以此傅之千金同¶
又黃連胡粉膏散¶
　　黃連(二/兩)胡粉(十/分)水銀(一兩同研/令消散)¶
　右三味𢷬黃連為末三物相和合皮褁熟挼之自和合¶
　也縱不成一家且得水銀細散入粉中也以傅乳瘡¶
　諸濕痒黃爛肥瘡若着甲煎為膏千金同¶
<pb:KR3e0038_WYG_027-27b>¶
　　　乳癰方論第十五(凡二十/五方)¶
夫婦人乳癰者由乳腫聚結皮薄以澤是成癰也足陽¶
明之經脉則血澁不通其血又歸之氣積不散故結聚¶
成癰千金云年四十以下治之多愈年五十以上宜速¶
治之即差若不治者多死中年又懷胎發乳癰腫及體¶
結癰此必無害也葢懷胎之癰病起於陽明陽明者胃¶
之脉也主肌肉不傷藏故無害也診其右手關上脉沉¶
則為隂虚者則病癰乳癰久不差則變為瘻¶
<pb:KR3e0038_WYG_027-28a>¶
開慶間淦川嘉林曾都運恭人吳氏年已五十而病妳¶
癰後果不起以此知聖賢不妄説也¶
産寳論曰産後宜勤去乳汁不宜蓄積不出惡汁内引¶
於熱則結硬堅腫牽急疼痛或渴思飲其妳手近不得¶
若成膿者名妬乳乃急於癰宜服連翹湯利下熱毒外¶
以赤小豆末水調塗之便愈或數揑去乳汁或以小兒手¶
摩動之或大人含水嗍之得汁吐之其汁狀如膿若産¶
後不曾乳兒畜積乳汁亦結成癰¶
<pb:KR3e0038_WYG_027-28b>¶
連翹湯　療産後妬乳并癰¶
　　連翹子　升麻　芒硝(各十/分)𤣥參　芍藥　白歛¶
　　防已　麝干(各八/分)大黃(十二/分)甘草(六/分)杏仁(八十枚/去皮尖)¶
　右以水九升煎取三升大黃次下硝分三服¶
又方¶
　　蒲黃草¶
　右熟𢷬傅腫上日三度易之并葉煎汁飲之亦佳妬¶
　乳及癰並差¶
<pb:KR3e0038_WYG_027-29a>¶
又方¶
　　以地黃汁塗即愈¶
又療諸癰不散已成膿懼針令自決破方¶
　　取白雞内翅第一翎各一莖燒末服之即決¶
又方¶
　　取白丁香研塗乾即易¶
又療乳癰初得令消¶
　　赤小豆　菵草¶
<pb:KR3e0038_WYG_027-29b>¶
　右等分為細末苦酒和傅之愈¶
又療乳癰初覺有異¶
　　黃芩　甘草　防風　赤芍藥　黃耆(各五/兩)通草¶
　　(十/分)桑寄生　麥門冬(各六/分)大棗(五/枚)¶
　右細切以水一升煮取九合去滓入乳糖六分分為¶
　四服¶
療乳癰或瘡久不差膿汁出疼痛欲死不可忍¶
　　鹿角(二/兩)甘草(半/兩)¶
<pb:KR3e0038_WYG_027-30a>¶
　右為細末用雞子白和於銅器中煖温傅患處日五¶
　七易即愈¶
　　一方只用鹿角石上磨取濃汁塗之乾即易¶
　　一方鹿角燒作灰酒調抹立愈¶
治乳癰¶
　　鹿角屑(一/兩)¶
　右為細末以猪膽汁調下一錢不過再服神驗以醋¶
　漿水服之亦得集驗方以猪頷下清汁¶
<pb:KR3e0038_WYG_027-30b>¶
張氏橘香散　治乳癰未結即散已結即潰極痛不可¶
忍者藥下即不疼神驗不可云喻因小兒吹妳變成斯¶
疾者並皆治之¶
　　陳皮　浸去白眼乾麫炒㣲黃為細末麝香研酒¶
　　調二錢初發覺赤腫疼痛一服見效每服有效¶
療乳癰諸般癤癰疽¶
　　橘紅(半/兩)阿膠(粉/炒)粉草(炙各/一兩)¶
　右㕮咀分為二服每服用泉水一椀半煎至琖半去¶
<pb:KR3e0038_WYG_027-31a>¶
　滓温服¶
療妳癰并無名癰癤¶
　　鼠糞不以多少燒存性二分入輕粉二十文研停¶
　　麻油調塗如有頭即潰無頭即消(又療/火瘡)¶
療乳頭裂破¶
　　以丁香為末水調傳立愈又以蛤粉胭脂等分新¶
　　水調傅¶
陳日華方一醉膏　治妳癰¶
<pb:KR3e0038_WYG_027-31b>¶
　　石膏不以多少煆通赤取於地上椀覆出火毒細¶
　　研每服三錢温酒調下添酒盡醉睡覺再進一服¶
　　千金療乳無汁以水煑服¶
金黃散　治妳癰(出婦人/經驗方)¶
　　川大黃　粉草(各一/兩)¶
　右為細末以好酒熬成膏傾在琖中放冷攤紙上貼¶
　痛處仰面卧至五更未貼時先用温酒調一大匙就¶
　患處臥明日取下惡物相度强弱用藥羸弱不冝服¶
<pb:KR3e0038_WYG_027-32a>¶
療發背乳癰四肢虚熱大渴¶
　　生地黃(六/兩)黃芩　芍藥　人參　知母　甘草(各/二)¶
　　(兩/)升麻　黃耆　麥門冬　栝樓(各三/兩)大棗(十二/枚)¶
　右以竹葉切三升以水一斗二升煑取九升去竹葉¶
　内藥煮取三升渴則飲之¶
療婦人發乳丈夫發背爛生膿血後虚成氣疾¶
　　黃耆　麥門冬　地黃　人參　升麻　茯苓(各/三)¶
　　(兩/)當歸　芍藥　逺志　甘草(各一/兩)大棗(十/箇)¶
<pb:KR3e0038_WYG_027-32b>¶
　右水二升煮取一升分温三服若有是證局中排膿¶
　内補十宣散亦妙¶
産乳療婦人乳癰(已穿/未穿)出膿大止痛歛瘡口¶
　　以芙蓉花爛研如癡若無花只取根上皮先用竹¶
　　刀刮去麤皮但用内一層嫩白皮研如癡却入蜜¶
　　少許調停看瘡大小如未穿即留中孔如已穿即¶
　　塞其孔其膿根自然浢出盡不倦頻頻更換此方¶
　　大治一切癰疽發背立見神効膿出盡却用後藥¶
<pb:KR3e0038_WYG_027-33a>¶
　　傅¶
乾膿散　又歛瘡口¶
　　烏賊骨　黃丹　天竺黃(各二/錢)輕粉(二/匕)麝香(一/字)老¶
　　降眞骨(三/錢)¶
　右研為細末乾糝瘡口不數日乾¶
又方¶
　　降眞節(二/錢)天竺黃　露蜂房(各一/錢)麝香　輕粉(各/少)¶
　　(許/)¶
<pb:KR3e0038_WYG_027-33b>¶
　右為末乾糝¶
又方¶
　　乳香　沒藥　黃丹(各一/錢)龍骨(二/錢)真坯子(三/錢)血竭¶
　　(半/錢)麝香(一/字)降真節(一/錢)¶
　右為細末乾糝¶
産寳療乳癰方¶
　　黃蘖(一/分)¶
　右為細末以雞子白調停塗之乾則易立愈¶
<pb:KR3e0038_WYG_027-34a>¶
又方¶
　　苧根𢷬傅之愈¶
丹參膏　必效方療婦人乳癰¶
　　丹參　白芷　芍藥(各二/兩)¶
　右㕮咀以苦酒淹經宿以猪脂半斤㣲火煎之白芷¶
　黃為度膏成去滓傅之¶
治妳發痛不可忍(先人國器/經效方)¶
　　水楊栁根新採者一握搥碎以好酒同甘草烏梅¶
<pb:KR3e0038_WYG_027-34b>¶
　　煇至七分去滓時時温服¶
神效&KR0438;樓散(李嗣/立方)治婦人乳疽妳勞¶
　　&KR0438;樓(一箇去皮焙研為末如急/用只爛研子多者有力)生粉草(半/兩)當歸(酒/洗)¶
　　(去蘆焙/半兩)乳香(一/錢)通明沒藥(一分二味/并别研)¶
　右用無灰酒三升同於銀石器中慢火熬取一升清¶
　汁分作三服食後良久服如有妳勞便服此藥可杜¶
　絶病根如毒氣已成能化膿為黃水毒未成即於大¶
　小便中通利疾甚再合服以退為妙婦人乳癰方甚¶
<pb:KR3e0038_WYG_027-35a>¶
　多獨此一方神效無比萬不失一(癸亥年僕處五羊/趙經略㕔判閫夫)¶
　(人年七十一歳隔一二年左乳房上有一塊如鵞卵/大今忽然作楚召余議藥僕云據孫真人云婦人年)¶
　(五十歳已上乳房不宜見癰見則不可療矣幸而未/破恐是氣瘤謾以五香連翹湯去大黃煎服服後稍)¶
　(減則已過六七年後每遇乳/有腫脹時再合服必消減矣)¶
五香連翹湯(方見二十/卷第二論)¶
　¶
　¶
　¶
<pb:KR3e0038_WYG_027-35b>¶
　¶
　¶
　¶
　¶
　¶
　¶
　¶
　婦人大全良方卷二十三¶
