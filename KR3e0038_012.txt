# -*- mode: mandoku-view; -*-
#+TITLE: 婦人大全良方
#+DATE: 2015-08-24 23:05:21.496660
#+PROPERTY: ID KR3e0038
#+PROPERTY: BASEEDITION WYG    
#+PROPERTY: JUAN 卷八
<pb:KR3e0038_WYG_012-1a>¶
欽定四庫全書¶
　婦人大全良方卷八¶
　　　　　　　　　　　　宋　陳自明　撰¶
　　　婦人淋瀝小便不通方論第一(凡十一方/)¶
夫婦人淋者由腎虗而膀胱熱也膀胱與腎為表裏俱¶
主於水行於脬者為小便也臟腑不調為邪所乘腎虛¶
則小便數膀胱熱則小便澁其状小便疼痛澁數淋瀝¶
不宣故謂之淋也(小便不通脹滿氣/喘急用藥無異)¶
<pb:KR3e0038_WYG_012-1b>¶
木通散　治婦人五淋¶
　　木通　榆白皮　瞿麥穗　大麻仁　滑石(各一/兩)¶
　　貝齒　葵子　白茅根(各二/兩)甘草(半/兩)¶
　右為粗末每服五錢水煎空心温服¶
石韋散　治婦人小便卒淋瀝¶
　　石韋　黄芩　木通　榆白皮　葵子　瞿麥穗¶
　　甘草¶
　右等分為粗末每服半兩水盞半薑三片煎七分去¶
<pb:KR3e0038_WYG_012-2a>¶
　滓熱服¶
桃膠散　治婦人氣淋勞淋¶
　　桃膠　榆白皮(各一/兩)車前子　冬𤓰子　鯉魚齒¶
　　葵子　瞿麥　木通(各半/兩)枳殻(一/分)¶
　右㕮咀每服四錢重水一琖煎至七分去滓温服¶
金沙散　治淋¶
　海金沙草隂乾為末煎生甘草湯調二錢甚者不過¶
　三四服¶
<pb:KR3e0038_WYG_012-2b>¶
又方¶
　真琥珀研細不以多少研麝香白酒調下(此二方出/陳總領方)¶
雞蘇散　治婦人血淋¶
　　雞蘇葉　木通(各二/兩)生乾地黄　滑石(各三/兩)刺薊根(一/両)¶
　右為粗末每服半兩水琖半筀竹葉三七片煎至七¶
　分去滓食前温服¶
治婦人血淋及尿血澁痛¶
　　生乾地黄(三/兩)　鬱金　蒲黄(各二/兩)¶
<pb:KR3e0038_WYG_012-3a>¶
　右為細末每服二錢車前子葉煎湯調下日三服以¶
　利為度¶
亦有血瘕似淋小便不通臍腹脹滿痛宜桃仁煎¶
　(方見血瘕門第/七卷第九論)¶
後有用亂髪方治脬轉不得小便亦可治血淋尿血(亦好/)¶
火府丹　治心經熱小便澁及治五淋(加甘草㕮咀煎名/導赤散  本事方)¶
　　生地黄(二/兩)　木通　黄芩(各一/兩)¶
　右為細末煉蜜為圓如梧桐子大木通煎湯下三十¶
<pb:KR3e0038_WYG_012-3b>¶
　圓此藥治淋瀝臍下滿痛(許學士云壬戌年一卒病/渇日飲水一㪷不食者三)¶
　(月心中煩悶時已十月予謂心經有㐲熱與此藥數/服越二日不覺來謝當日三服渇止又三服飲食如)¶
　(故此本以治淋用以/治渇可謂通變也)¶
治婦人諸般淋¶
　苦杖根俗呼為杜牛膝多取净洗碎之以一合用水¶
　五盞煎至一盞去滓用麝香乳香少許調下(鄞縣武/尉耿夢)¶
　(得其内人患沙石淋者十三年每漩痛楚不可忍溺/器中小便下砂石剥剥有聲百方不效偶得此方服)¶
　(之一夕而愈目所視也/本草云牛膝治莖中痛)¶
<pb:KR3e0038_WYG_012-4a>¶
　　　婦人脬轉不得小便方論第二(凡十方/)¶
夫婦人脬轉之病者由脬為熱所廹或忍小便俱令水¶
氣廹於脬屈辟不得充張外水應入不得入内溲應出¶
不得出内外壅滯脹滿不通故為脬轉其状少腹急痛¶
不得小便甚者至死不可治也¶
局方有八味圓　治婦人脬轉不得小便¶
滑石散　治婦人丈夫脬轉小便數日不通¶
　　滑石(一/兩)　寒水石(二/兩)　葵子(一/合)¶
<pb:KR3e0038_WYG_012-4b>¶
　右為末以水一斗煑取五升時時服一升即利¶
又方¶
　　亂髪(燒灰/)　葵子　車前子¶
　右等分為細末每服二錢茶湯調下¶
蒻葉散　治婦人脬轉小便不通亦可治男子¶
　　褁茶蒻葉(燒灰/一両)　滑石(研細/半兩)¶
　右研停沸湯調二錢服¶
石葦湯　治脬轉小便不通(出指迷/方前同)¶
<pb:KR3e0038_WYG_012-5a>¶
　　石韋(去/毛)車前子¶
　右等分為粗末每服五錢水二琖煎至一琖去滓服¶
治婦人忍小便不得依時而起致令脬轉經四五日困¶
篤欲死方¶
　　滑石(二/兩)亂髪灰(一/兩)¶
　右研停取桃白皮一斤熟𢷬以水三琖絞取汁無時¶
　温半琖調二錢服¶
又方　以滑石末葱湯調下二錢服¶
<pb:KR3e0038_WYG_012-5b>¶
千金翼治婦人不得小便¶
　　杏仁(七粒去/皮尖)¶
　右一味麩炒黄為細末水調服立通¶
又方¶
　紫草為末井華水調取三指撮立通又云紫苑皆可用¶
若卒暴不通小腹膨急氣上衝心悶絶欲死此由暴寒¶
乘并膀胱或從憂驚氣無所伸鬱閉而不流氣衝脬系¶
不正診其脉右手澁小左手急大宜葱白湯方¶
<pb:KR3e0038_WYG_012-6a>¶
　　橘皮(三/兩)葵子(一/兩)葱白(一/莖)¶
　右㕮咀水五升煑取二升分三服(出指/迷方)¶
　　　婦人小便數方論第三(凡二方/)¶
夫婦人小便數者由腎與膀胱俱主於水腎氣通於隂¶
此二經俱虛而有熱乗之則小便澁虛則小便數也¶
鹿茸散　治婦人久虛冷小便日夜三五十行¶
　　鹿茸　烏賊骨　桑寄生　龍骨(各一/兩)白芍藥¶
　　當歸　附子(各三/兩)桑螵蛸(半/兩)¶
<pb:KR3e0038_WYG_012-6b>¶
　右為細末食前温酒調下二錢¶
桑螵蛸散　治婦人虛冷小便數¶
　　桑螵蛸(三十/枚)鹿茸　牡蠣粉　甘草(二/兩)黄耆(半/兩)¶
　右為細末食前薑湯調一錢服¶
　　　遺尿失禁方論第四(凡七方/)¶
經云膀胱不利為癃不約為遺尿者乃心腎之氣傳送¶
失度之所為也故有小便澁而遺者有失禁出而不自¶
知者又婦人産蓐産理不順致傷膀胱遺尿無時又有¶
<pb:KR3e0038_WYG_012-7a>¶
脬寒臟冷而遺尿不禁治之各有方¶
鹿茸圓　治婦人久積虛冷小便白濁滑數不禁¶
　　鹿茸　椒紅　桂心　附子　牡蠣　補骨脂¶
　　石斛　蓯蓉　雞䏶胵　沉香(各一/兩)桑螵蛸(三/分)¶
　右為細末酒煑麫糊圓梧桐子大空心温酒下三十¶
　圓¶
又方　以鹿角屑炒令黄為細末空心温酒調二錢¶
又方　雞䏶胵炙為末空心酒調二錢¶
<pb:KR3e0038_WYG_012-7b>¶
治婦人遺尿不知出時(出千/金翼)¶
　　白薇　白芍藥(等/分)¶
　右為末酒服方寸匕日三服空心¶
又方　桑螵蛸酒炒為細末每服二錢生薑湯調下¶
又方¶
　　白礬　牡蠣(等/分)¶
　右為細末飲服方寸匕亦能療丈夫遺尿¶
療婦人小便不禁　以雄雞翎燒灰為末酒服方寸匕¶
<pb:KR3e0038_WYG_012-8a>¶
　　　婦人小便出血方論第五(凡九方/)¶
夫婦人小便出血者由心主於血血之行身通遍經絡¶
循環臟腑血牲得寒則凝澁得熱則流散失其常經溢¶
滲入於脬内故小便出血也¶
治婦人卒傷於熱尿血(陳總領云余頃在章貢時年二/十六忽小便後出鮮血數㸃不)¶
(勝驚駭全却不疼如是一月苦不飲酒則血少終不能/止偶有鄊兵告以市醫張康者常療此疾遂呼之來供)¶
(一器清汁云是草藥添少蜜解以水兩服而愈既厚酬/之遂詢其藥名乃鐃靣草一名螺靨草其色青翠所在)¶
(石堦縫/中有之)¶
<pb:KR3e0038_WYG_012-8b>¶
鹿茸散　治婦人勞損虚羸尿血¶
　　鹿茸　當歸　熟地黄　葵子　蒲黄　續斷(等/分)¶
　右為細末酒調二錢日三服¶
髪灰散　治小便尿血或先尿而後血或先血而後尿¶
亦逺近之謂也又治飲食忍小便或走馬房勞皆致脬¶
轉臍下急痛不通兼治肺疽心衂内崩吐血一兩口或¶
舌上血出如針孔若鼻衂吹内立已¶
　　亂髪燒灰(本草云能療瘀血通闗鬲利水道破癥/瘕癰腫狐尿刺尸疰雜瘡療脬轉通大)¶
<pb:KR3e0038_WYG_012-9a>¶
　　(小便止欬/嗽鼻衂)¶
　右一味用二錢以米醋二合湯少許調服井華水調¶
　亦得服藥訖即炒黒豆葉蹲其上則通¶
生乾地黄散　治婦人尿血不止¶
　　生乾地黄(二/兩)栢葉　黄芩(各半/兩)阿膠(炒成珠/一兩)¶
　右為粗末每服三錢水一琖薑三片煎七分去滓温¶
　服¶
又方¶
<pb:KR3e0038_WYG_012-9b>¶
　　羚羊角屑　龍骨　當歸　蒲黄(各一/兩)生地黄(二/兩)¶
　右為細末粥飲調下二錢食前服¶
當歸散　治婦人小便出血或時尿血¶
　　當歸　羚羊角屑　赤芍藥(各半/兩)生地黄(一/兩)刺薊葉(三/分)¶
　右為粗末每服三錢水煎去滓服¶
又方　以生地黄𢷬取汁每服一小琖日三服¶
又方　以蒲黄末酒調二錢服之水調亦可¶
又方　鹿角膠三兩炙令黄以水一大琖煎至半琖去¶
<pb:KR3e0038_WYG_012-10a>¶
　滓分為三服食前服¶
　　　婦人大便不通方論第六(凡八方/)¶
夫婦人大便不通者由五臟不調冷熱之氣結於膓胃¶
則津液燥竭大腸壅澁故大便不通也仲景云婦人經¶
水過多則亡津液亦大便難也¶
局方四物湯(加/)青皮煎服¶
大三脘散(又名三和散見第/七卷第十七論)¶
七宣圓　麻仁　(並見局方/不復重録)¶
<pb:KR3e0038_WYG_012-10b>¶
牽牛子散　治婦人大便不通¶
　　木香(半/兩)郁李仁(去皮/微炒)青皮(去/白)木通　枳殻(去白/麩炒)¶
　　桂心(各一/兩)黒牽牛(三兩半/生半炒)¶
　右為細末每服二錢如煎茶一沸攪起放温空心服¶
通神散　治婦人大便不通(熱而實者方可投此藥其/證心腹脹痛手不得近心)¶
(胷煩悶六脉沉滑/而實是其證也)¶
　　大黄　芒硝　㯽榔　桃花　郁李仁(湯浸去皮微/炒各一兩)¶
　　木香(半/兩)¶
<pb:KR3e0038_WYG_012-11a>¶
　　右為細末空心粥飲調下二錢¶
牽牛圓(博濟方有大黄/㯽榔名氣針員)治婦人大便不通心腹虛脹¶
　　黑牽牛(二/兩)青皮(去白/一兩)木香(半/兩)¶
　右為細末煉蜜圓如梧桐子大空心温水下二十圓¶
大麻仁圓　治婦人腸胃風結大便常祕¶
　　大麻仁(去殻秤别/研如膏)大黄(各二/兩炒)㯽榔　木香　枳殻(各一/兩)¶
　右為細末與麻仁研停煉蜜圓如梧桐子大空心温¶
　水下二十圓¶
<pb:KR3e0038_WYG_012-11b>¶
　　　論老人虛人風人大便祕不可用駃藥¶
初虞世云余厯觀古人用通藥率用降氣等藥葢肺氣¶
不下降則大腸不能傳送以杏仁枳殻訶子等藥是也¶
又老人虛人風人津液少大便祕經云澁者滑之故用¶
胡麻杏仁麻子仁阿膠之類是也今人學不師古妄意¶
斟酌每至大便祕燥即以駃藥蕩滌之既走津液氣血¶
大便隨手愈更祕澁兼生它病余昔在魯山日有一譞¶
少自稱太醫曹鎮有寄居王世安少府本京師人始病¶
<pb:KR3e0038_WYG_012-12a>¶
風淫末疾為此生以駃藥累累利之後為肺痿咯膿血¶
卒至大便不通而死古人服藥尤所謹重不若今人之¶
輕生故舉此以戒後人¶
　　　治風入腸間或祕或利方論第七(凡四方/)¶
經云春傷於風夏必飱泄蓋木氣刑土也土不能滲泄¶
則木氣勝故泄風氣行津液燥故祕即不可專以祕燥¶
為風也余家中宗親張公度母氏年七十日下利數十¶
行百方治之不愈又苦腰脚拘攣公度以蒺藜酸棗仁¶
<pb:KR3e0038_WYG_012-12b>¶
治拘攣而利愈黄魯直母安康郡太苦祕結以公度藥¶
投之而大便利故知祕與利皆出於風公度潞人名騤¶
世有令德公度承父醫學而克其家清修不妄取真有¶
德君子今見於此¶
治風人脚氣人大便或祕或利虛人尤宜方¶
　　皂莢子(三百枚破作兩片慢火炒燥甚即入酥一/棗大又炒至燥又入酥至焦黒為細末)¶
　右煉蜜圓如梧桐子大每服三十圓煎蒺藜酸棗仁¶
　湯下空腹服兩時久未利再進一服漸加至百圓不¶
<pb:KR3e0038_WYG_012-13a>¶
　妨以通為度¶
蒺藜湯方¶
　蒺藜不以多少炒至赤黒色臼内以木棒舂(去/刺)揀簸¶
　净每蒺藜三兩以酸棗仁一兩炒令香同杵為麄末¶
　馬尾羅篩每三錢水一琖煎至七分去滓温服下前¶
　圓子藥¶
大五柔圓主臟氣不調大便難通榮衛利九竅進飲食方¶
　　大黄(㪷米下/蒸切焙)枳殻(去穰/麩炒)白芍藥　葶藶(炒香/别研)¶
<pb:KR3e0038_WYG_012-13b>¶
　　牛脂(去筋膜熬成油/與葶藶杏仁杵)蓯蓉(酒浸軟温水洗/切焙  各一兩)桃仁(百/枚)¶
　　杏仁(四十枚並去皮/尖麩炒黄别杵)¶
　右除有油藥並為末煉蜜圓入牛脂桃杏仁葶藶杵¶
　數千下圓如梧桐子大米飲下三圓日三服腹稍空¶
　時服未知稍增以知為度¶
安康郡太苦風祕予為處只可二仁圓¶
　　杏仁(去皮尖/麥炒黄)麻仁(别/研)枳殻(去穰麩/炒赤)訶子(慢火炒/搥去核)¶
　右二物各一兩為細末同二仁杵煉蜜和杵圓如梧¶
<pb:KR3e0038_WYG_012-14a>¶
　桐子大温水下二三十圓未知稍增(潞公在北門日/盛夏間苦大腹)¶
　(不調公隨行醫官李琬本衢州市户公不獨終始涵/容之又教以醫事公病泄利琬以言動摇之又求速)¶
　(效即以赤石脂龍骨乾薑等藥饋公公服之不大便/者累日其勢甚苦予方自共城來見公未坐定語及)¶
　(此事公又不喜服大黄藥予告曰此燥糞在直腸藥/所不及請以蜜兊導之公為然時七月中苦熱予撝)¶
　(汗為公作蜜兊是夕三用藥下結糞四五十枚大如/胡桃色黑如橡栗公二三日間飲食已如故世有一)¶
　(種虛人不可服/利藥今載其法)¶
蜜兊法¶
　好蜜四五兩銀石器中微火熬不住手以匙攪候可¶
<pb:KR3e0038_WYG_012-14b>¶
　圓見風硬即以蛤粉塗手揑作人指状長三寸許坐¶
　厠上内之以手掩定候大便通即放手未快再作(已/上)¶
　(四方出/初虞世)¶
　　　婦人泄㵼方論第八(凡八方/)¶
三因論曰夫婦人泄㵼者經中所謂洞泄飱泄溏泄濡¶
泄胃泄脾泄大腸泄大瘕泄小腸泄水榖注下其實一¶
也原疾之由皆因腸胃虛冷而邪氣乘之經云寒甚則¶
泄春傷於風夏必飱泄(蓋風傷肝肝正旺/而移氣尅於脾也)¶
<pb:KR3e0038_WYG_012-15a>¶
又云寒則溏熱則垢此得於外也喜怒憂思恐致使臟¶
氣隔絶精神奪散必致溏泄此屬内也如飲食生冷食¶
傷脾胃而泄者屬不内外也寒者温之熱者凉之滑者¶
澁之濕者燥之治利之法無以過也¶
香朴圓　治腸胃虚冷泄㵼注下無度脾虚氣閉不進¶
飲食¶
　　大厚朴(五/兩)北茴香　白术　陳皮(各三/兩)訶子¶
　　赤石脂(各一/兩半)¶
<pb:KR3e0038_WYG_012-15b>¶
　右為細末麵糊圓如梧桐子大空心米飲下五十圓¶
　如常服暖脾胃¶
桂香圓　治臟腑虛為風濕寒所摶冷滑注下不禁老¶
人虛人危篤累效¶
　　附子　肉豆蔲(並/炮)白茯苓(各一/兩)桂心　木香(炮/)¶
　　白薑(炮各/半兩)丁香(一/分)¶
　右為細末米糊圓如梧桐子大空心米飲下五十圓¶
豆蔲分氣飲　治臟腑虛寒泄㵼無度瘦極及婦人産¶
<pb:KR3e0038_WYG_012-16a>¶
後洞泄危篤甚¶
　　藿香葉　草豆&KR0371;(仁/炮)青橘皮(各四/兩)甘草　丁香(各半/兩)¶
　　烏梅(五十/箇)肉豆蔲(十箇/炮)¶
　右㕮咀每服四錢水二琖糯米一撮煎七分去滓温服¶
五香散　治食魚傷泄㵼不止氣刺奔衝及婦人産前¶
産後腹痛血氣等疾用温酒下産後敗血衝心用敗蒲¶
煎湯下安胎以糯米飲調下孕婦脾泄㵼痢煎陳米飲¶
調下食前¶
<pb:KR3e0038_WYG_012-16b>¶
　　烏藥　白芷(炒/)枳殻　白术(炒/)良薑(炒/)甘草¶
　　莪术(有孕/减半)¶
　右等分為細末每服二錢温酒調下¶
豆蔲圓　治臟寒泄㵼不止服諸藥無效(亦可治/男子)¶
　肉豆蔲(麫褁/煨香)不以多少碾細入陳米白飯搗令得所¶
　圓如緑豆大空心煑粟米飲吞下百圓本家累以此¶
　藥救人有效¶
胃苓散(亦療/男子)治夏秋之間脾胃傷冷水榖不分泄㵼不止¶
<pb:KR3e0038_WYG_012-17a>¶
　　五苓散　平胃散(並見/局方)¶
　右合和薑棗煎空心服妙陳日華方¶
人參豆蔲散　治久㵼不止服諸藥無效僕累試之有效¶
　　人參　肉豆䓻　乾薑　厚朴　甘草　陳橘皮(各一/兩)¶
　　川芎　桂心　訶子　北茴香(各半/兩)¶
　右為細末每服三錢水一小琖薑三片棗一枚煎至¶
　六分服方出石道人¶
木香散　治臟腑冷極及乆冷傷憊口瘡下泄米榖不¶
<pb:KR3e0038_WYG_012-17b>¶
化飲食無味肌肉瘦悴心多嗔恚婦人産後虛冷下泄¶
及一切水㵼冷痢¶
　　木香　破故紙(炒各/一兩)良薑　縮砂仁　厚朴(製各/三分)¶
　　赤芍藥　橘紅　桂心　白术(各半/兩)胡椒　吳茱¶
　　茰(湯泡七次/各一分)肉豆蔲(四/箇)㯽榔(一/箇)¶
　右為散每服三錢用不經水猪肝四兩許去筋膜批¶
　為薄片重重摻藥置一鼎中入漿水一碗醋一茶脚¶
　許蓋覆煑肝熟入鹽一錢葱白三莖細切生薑彈子¶
<pb:KR3e0038_WYG_012-18a>¶
　許拍破同煑水欲盡空心為一服冷食之初服微㵼¶
　不妨亦是逐下冷氣少時自止經年冷痢滑㵼只是¶
　一服渇即飲粥湯忌生冷油膩如不能食冷物即添¶
　少漿暖服　嘉興謝醫得此方惡其繁只用漿水煑¶
　猪肝圓如梧桐子大粥飲下五十圓其效亦若暴㵼¶
　痢只是一服唯熱痢熱㵼不治(趙府博上與下輈婺/州人也宜人病泄㵼)¶
　(不止如附子木香訶子肉豆蔲龍骨等藥及諸丹服/之皆無效召僕診之肝腎脉虛弱此肝腎虛也府博)¶
　(云其説見在何經僕曰諸方論泄㵼止是言脾胃病/不過謂風冷濕毒之所侵入及飲食傷滯遇腸虚則)¶
<pb:KR3e0038_WYG_012-18b>¶
　(泄痢而不知肝腎氣虛亦能為洩痢古書所載甚明/不可不辨經曰洩痢前後不止腎虛也又曰諸厥固)¶
　(泄皆屬於下下謂下焦肝腎之氣也門户束要肝之/氣也守司於下腎之氣也肝氣厥而上行故下焦不)¶
　(能禁固而泄痢腎為胃闗門户不要故倉廪不藏也/若病泄痢其源或出于此而專以脾胃藥治之則謬)¶
　(固千里矣遂服木/香散數服而愈)¶
　　　協熱下利方論第九(凡三方/)¶
論曰若下利清水其色赤黄或米糓不化但欲飲冷時¶
時嘔逆小便不利得熱則極心胷煩躁脉虛大而數此¶
由乘虚熱入於胃凑滲下焦津液不分併於大腸謂之¶
<pb:KR3e0038_WYG_012-19a>¶
恊熱下利先用五苓散利小便次以玉粉丹四味阿膠圓¶
玉粉丹¶
　　蛤粉　硫黄(等/分)¶
　右同研細白麵糊和圓如梧桐子大飲下五十圓¶
四味阿膠圓¶
　　黄蓮　赤茯苓(去皮/二兩)芍藥(三/兩)阿膠(炒燥/一兩)¶
　右先将三味為末却以好醋熬阿膠成稀膏圓如梧¶
　桐子大飲下三十員¶
<pb:KR3e0038_WYG_012-19b>¶
　　　滯下方論第十(凡十三方/)¶
夫赤白痢疾者古人名之滯下是也究疾之原皆因外¶
感五邪之氣内傷生硬冷熱之食其證不一有赤有白¶
有赤白相雜有冷有熱有虛有實大抵四時皆以胃氣¶
為本未有不因外感寒暑燥濕風之氣而傷於脾胃脾¶
胃既虧而又内傷飲食飲食不能尅化致令積滯而成¶
滯下古人云無積不成痢者此也經云春傷於風夏生¶
飱泄蓋風喜傷肝然春時肝木正旺而不受邪反移氣¶
<pb:KR3e0038_WYG_012-20a>¶
尅於脾土然脾既受尅又不能忌慎口腹恣飡生冷粘¶
硬之物致令脾胃不能尅化因此積滯又夏秋之間或¶
再感暑濕風冷之氣發動而成痢也其證必先臍腹㽲¶
痛洞泄水㵼裏急後重或有或無或赤或白或赤白相¶
雜日夜無度如有此證不問冷熱虛實但當先服神术¶
散可以發散風冷寒濕之氣次服五苓散分利水榖兼¶
用加巴感應圓温脾胃去積滯或六神圓未有不安者¶
也或曰雖古人有言無積不成痢亦不專以去積為先¶
<pb:KR3e0038_WYG_012-20b>¶
豈有一嵗之内獨於夏秋之間人皆有積而春冬無之¶
蓋風邪入胃木來勝土不為暴下則為痢疾其神术散¶
要藥也又有一方一郡之内上下傳染疾状相似或只¶
有一家長㓜皆然或上下隣里間相傳染或有病同而¶
證異亦有證異而治同或用温劑而安或用凉藥而愈¶
有如此等是毒疫痢也治疫毒痢者雖當察五運六氣¶
之相勝亦不可狎泥此説且如運氣相勝豈獨偏於一¶
方一郡而獨於一家二家者乎如有此證當先察其虚¶
<pb:KR3e0038_WYG_012-21a>¶
實冷熱首以敗毒散多加人參甘草陳米薑棗煎服及¶
三黄熟艾湯黄連阿膠圓五苓散駐車圓可選而用之¶
如下痢赤多或純下鮮血裏急後重大便不通身體壮¶
熱手足心熱大煩躁渇腹脇脹痛小便赤澁六脉洪大¶
或𦂳而數或沉而實此熱痢也宜白頭翁湯及三黄熟¶
艾湯五苓散可選而用之若風痢下血太過宜用胃風¶
湯加木香黒豆煎服若夏秋之間下痢或赤或白或赤¶
白相雜臍腹㽲痛裏急後重增寒發熱心胷煩悶燥渇¶
<pb:KR3e0038_WYG_012-21b>¶
引飲嘔逆惡心小便不利及五心煩熱六脉虛弱此等¶
脉證正因伏暑而得此疾冝服香薷散加黄連甘草當¶
歸酒水濃煎沉令氷冷頓服仍兼服酒烝黄連圓或小¶
紫胡湯加人參煎服必愈(沈内翰云治痢之藥極多然/無如此藥之妙蓋小柴胡湯)¶
(能治/暑毒)如雜證一退而痢尚未止則以四物湯加膠艾煎¶
服以調隂陽未有不安者也如水榖不分小便不利宜¶
用五苓散淡竹葉煎湯調服如煩渇甚者亦宜服之若¶
不明伏暑之證但以脉虛而妄投硫附薑桂丹石之藥¶
<pb:KR3e0038_WYG_012-22a>¶
而殺之深可嘆息若下痢純白状如魚腦臍腹冷痛日¶
夜無度手足逆冷或有嘔逆全不入食飲食欲温而惡¶
冷六脉微細此由臟腑虛冷之極宜木香散加服四味¶
理中湯及鍾乳建脾圓甚者四肢逆冷六脉沉絶當一¶
味峻補兼灸氣海丹田二穴更以助胃之藥此守而不¶
攻之意也宜四順附子湯三建丹白丹加味參附湯薑¶
附湯皆可選用如年尊虚弱之人或素來禀受怯弱亦¶
宜以此法詳酌調理然大宜開胃進食為先食可得入¶
<pb:KR3e0038_WYG_012-22b>¶
則脾胃運化糟粕便聚糟粕既聚垢膩鮮血瘀滯不患¶
其不除矣如乆痢不差腸滑不禁溏洩不止諸藥無效¶
方可施之澁腸止痢之劑亦宜先以龍骨肉豆蔲訶子¶
鍾乳胡粉之藥近人多用鶯粟殻地榆之屬然此物性¶
太𦂳澁能損胃氣如少壮之人壮徤者服之間奏竒功¶
若是疫毒受暑受濕之證及年尊之人或禀受怯弱服¶
此莫不受其大害若以固祕澁膓為先則風寒暑濕之¶
邪非惟澁而不去而胃管閉而不通禁口不食日見羸¶
<pb:KR3e0038_WYG_012-23a>¶
瘦糟粕不入腸中所患無由可除矣若有此證宜以參¶
苓白术散四君子湯及以石蓮山藥之劑治之必愈治¶
利欲投補藥必須有温通之意在焉如四君子湯理中¶
湯十全湯加木香白豆蔲茯苓官桂厚朴之屬可以散¶
風邪可以分水道可以開胃管可以治纒擾可以通祕¶
澁此攻守之意兩全也大抵治痢之法虛者補之實者¶
㵼之滑者澁之閉者通之有積者推之風則散之暑則¶
滌之濕則燥之熱則涼之冷則温之冷熱者調之以平¶
<pb:KR3e0038_WYG_012-23b>¶
為期不可以過此為大法藥隱老人序¶
白頭翁方　治熱痢下血連月不差¶
　　白頭翁(二/兩)黄連　黄蘗皮　秦皮(各三/兩)¶
　右㕮咀每服四錢水一琖半煎至七分去滓無時温¶
　服¶
神术散　治春傷於風夏生飱泄大治傷風頭痛項背¶
拘急鼻流清涕¶
　　蒼术(一/斤)藁本　川芎(各六/兩)羌活(四/兩)粉草(二兩/六錢)細辛(一兩/六錢)¶
<pb:KR3e0038_WYG_012-24a>¶
　右為粗末每服三錢水一盞薑三片煎七分要出汗¶
　加葱去滓稍熱服無時候¶
六神圓　治赤白痢¶
　　神麴(别為末/留作糊)麥芽　茯苓　枳殻　木香(煨倍白/痢  之)¶
　　黄連(六味等分/赤痢倍之)¶
　右為末用神麴末作糊為圓如梧桐子大每服五十¶
　圓赤痢甘草湯下白痢乾薑湯下赤白痢乾薑甘草¶
　湯下(此藥得之山東饒殿講云是京城醫官見傳愚/詳此方有黄連可以解暑毒清臟腑厚腸胃有)¶
<pb:KR3e0038_WYG_012-24b>¶
　(木香能温脾胃逐邪氣止下痢有枳殻能寛腸胃有也/茯苓能水道有神麵麥芽可以消滯真痢中之要藥)¶
三黄熟艾湯　治傷寒四五日大下熱痢時作白通湯¶
諸藥多不止宜服此湯除熱止痢亦有人作圓子熟水¶
吞下四十圓治時行毒痢良驗¶
　　黄芩　黄連　黄蘗(各二/分)熟艾(半箇雞/子大)¶
　右㕮咀每服三錢重水一琖煎至七分去滓温服無時¶
四順附子湯¶
　　生附子(去皮/)白薑(炮/)甘草　人參(各一/兩)¶
<pb:KR3e0038_WYG_012-25a>¶
　右㕮咀每服四錢重水二琖煎至七分去滓空心服吐¶
　㵼腹痛加桂半兩小便不利者加茯苓半兩大凡痢疾¶
　雖體寒手足逆冷冷汗自出六脉沉伏不宜輕用附子¶
　多因伏暑而得此疾亦有冷汗自出四肢逆冷六脉虛¶
　弱但背寒靣垢或靣如塗油齒乾煩寃燥渇引飲此伏¶
　(闕/)¶
<pb:KR3e0038_WYG_012-26a>¶
　¶
　¶
　¶
　¶
　¶
　¶
　¶
　¶
<pb:KR3e0038_WYG_012-26b>¶
　¶
　¶
　¶
　¶
　¶
之證若手足和暖則為陽只須服五苓散用粟米飲調下¶
次服感應圓二十粒即愈若覺手足厥冷則為隂當服暖¶
藥如巳寒圓附子之類如此治痢無不效此方親曾用有¶
<pb:KR3e0038_WYG_012-27a>¶
效有人夏月患痢一日六七十行用五苓散兩服止¶
酒烝黄連圓(局方治状不言治痢/疾僕嘗用之良驗)　　薑附湯¶
　小柴胡湯　　　參苓白术散　　香薷散¶
　敗毒散　　　　理中圓　　　四君子湯¶
　黄連阿膠圓　　鍾乳建脾圓　　駐車圓¶
　感應圓(亦有用蘇合香元和圓服名蘇感圓亦/有外加黄䗶圓如梧桐子大十粒兼服)¶
　胃風湯　　　四物湯　　　玉華白丹¶
　十全大補湯　斗門散　　　五苓散¶
<pb:KR3e0038_WYG_012-27b>¶
　真人養臟湯　　水煑木香圓　　大巳寒圓¶
　　已上諸方並出官局不復重録¶
如斗門散　養臟湯　水煑木香圓　參香散　豆蔲餅¶
　其中皆使罌粟殻然此藥大能壊脾胃古方不用¶
　如脾胃壮健之人服者多有良驗姑存於後¶
參香散　治男子婦人小兒隂陽不和冷熱相搏積而¶
成痢或赤或白或赤白相雜日夜無度裏急後重臍腹¶
㽲痛甚不可忍又治水㵼不止腸鳴腹痛或熱毒中傷¶
<pb:KR3e0038_WYG_012-28a>¶
或寒氣久積並冝治之¶
　　罌粟殻(製/)陳皮(去/白)粉草(各一/兩)厚朴(半/兩)青皮　白薑(各一/分)¶
　右為末每服二錢赤痢甘草湯調白痢陳米飲調赤¶
　白相雜紫蘇湯調如冷㵼陳米飲調熱㵼新井水調¶
　空心服此藥正脾去積和氣理中忌生冷肥膩油麵¶
　醃藏¶
豆蔲餅　治赤白痢臍腹刺痛久而不愈大治冷痢¶
　　罌粟殻(製一/兩)白芍藥　黄耆(三/錢)陳皮　青皮　木香¶
<pb:KR3e0038_WYG_012-28b>¶
　　訶子　肉豆蔲　人參(各錢/半)羌活　當歸(各一/錢)¶
　右為末蜜煉圓如彈子大毎服二圓水一小琖煎至¶
　七分温服(二方余明仲先生方不曾有一婦人病痢/疾月四十日服諸藥  愈召僕診之六脉)¶
　(沉弱大凡下痢之脉宜沉宜弱但服十全大補湯薑/棗煎成加白蜜半匙再煎數沸服之愈  甲子夏秋)¶
　(間僕處趙經畧&KR0550;有姪孫年九嵗病痢甚重召小方/脉未至遂令僕診之六脉平細以證觀之云是血痢)¶
　(其實非也只是血水而已僕云記得調中湯治状云/治夏月初秋忽有暴寒折於盛熱結於四肢則壮熱)¶
　(頭痛寒傷於胷則下痢或血或水或赤壮熱/㝠悶脉數宜服此遂合之去大黄服之而愈)¶
調中湯方¶
<pb:KR3e0038_WYG_012-29a>¶
　　葛根　黄芩　芍藥　桔梗　藁本　赤茯苓¶
　　白术　甘草(炙等/分)¶
　右㕮咀每服三錢水一琖煎至七分去滓温服移時¶
　再服(又有一婦人泄㵼不止似痢非痢似血非血其/色如濁酒召予診之則六脉沉絶衆醫用熱藥)¶
　(及丹藥服之則發煩悶僕先用敗毒散數服加陳米/煎次又用胃風湯加粟米煎愈調中湯去大黄亦療)¶
　(此/證)¶
　　　痢後嘔噦方論第十一(凡七方/)¶
凡滯下病之稍久或欲愈之時多有咳逆及嘔逆之證¶
<pb:KR3e0038_WYG_012-29b>¶
然欬逆者古人所謂噦是也噦者胃寒所生此證最危¶
其它病亦惡欬逆如見此證宜用橘皮乾薑湯半夏生¶
薑湯丁香柿蒂湯若陽證欬逆者小柴胡湯橘皮竹茹¶
湯　僕嘗治一痢疾欬逆不止六脉沉弱諸醫用藥灼¶
艾皆無效僕投退隂散兩服愈　又嘗治許主簿痢疾¶
愈後咳逆不止服諸藥無效遂灸期門穴不三壮而愈¶
(其穴在第六/卷十五論中)如有咳逆之證雖經云無隂則嘔然多有¶
胃熱而嘔亦有胃寒而生亦有暑毒而生如胃熱而嘔¶
<pb:KR3e0038_WYG_012-30a>¶
宜服小柴胡湯孫兆竹茹湯蘆根湯官局桔梗湯竹葉石¶
膏湯加生薑主之嘔而發渇者猪苓湯　僕嘗治一痢¶
後嘔不止六脉虛弱此胃寒而嘔又似暑毒凝於胃脘¶
投局方香薷圓愈¶
橘皮乾薑湯　治噦¶
　　橘皮　通草　乾薑　桂心　甘草(各四/錢)人參(二/錢)¶
　右㕮咀每服四錢水一琖煎至七分去滓温服¶
半夏生薑湯　治噦欲死¶
<pb:KR3e0038_WYG_012-30b>¶
　　半夏(一兩一/分洗)生薑(二兩/切)¶
　右以水二琖煎至八分去滓分為二服¶
丁香柿蒂湯　治欬逆¶
　　丁香(十/粒)柿蒂(十五/箇)¶
　右㕮咀用水一琖半煎至八分去滓温服¶
橘皮竹茹湯　治噦逆¶
　　橘皮(二/兩)竹茹(二/升)甘草(二/兩)人參(半/兩)半夏(一兩/湯洗)¶
　右㕮咀每服四錢水二琖生薑六片棗一枚煎至七¶
<pb:KR3e0038_WYG_012-31a>¶
　分去滓温服¶
生薑橘皮湯　治乾嘔噦若手足厥冷者¶
　　橘皮(四/兩)生薑(半/升)¶
　右㕮咀每服半兩水一琖煎至七分去滓温服¶
退隂散　治隂毒傷寒手足逆冷脉沉細頭痛腰重連¶
進三服小小傷寒每服一字入正元散内同煎入鹽一¶
捻隂毒傷寒咳逆煎一服細細熱呷便止¶
　　乾薑　烏梅¶
<pb:KR3e0038_WYG_012-31b>¶
　右等分為粗末炒令黄色候冷搗為末每服一錢水¶
　一琖鹽一捻煎至半琖服¶
猪苓湯　治咳而嘔渇心煩不得眠¶
　　猪苓　赤茯苓　澤㵼　阿膠(炒/)滑石(各半/兩)¶
　右㕮咀每服三錢水一琖煎候膠消盡服¶
孫兆竹茹湯(方見第/六卷)蘆根湯(方見第/六卷)小柴胡湯¶
官局桔梗湯　　竹葉石膏湯　香薷圓(已上並出局/方不復重録)¶
　　　婦人大便下血方論第十二(凡八方/)¶
<pb:KR3e0038_WYG_012-32a>¶
夫婦人臟腑損傷風邪易入凡熱氣在内令人下血風¶
氣在内亦大便血色或如豆汁腹中疼痛若糞後下血¶
者其來逺糞前有血者其來近逺近者言病在上下也¶
婦人面無血色時寒時熱脉浮弱按之絶者為下血也¶
防風如神散　治婦人風虛大便後時時下血宜服¶
　　防風　枳殻(等/分)¶
　右㕮咀每服三錢水一琖煎至七分去滓空心服¶
治腸風下血¶
<pb:KR3e0038_WYG_012-32b>¶
　　赤芍藥(一兩瓦上/燒存性)¶
　右為末温酒調下二錢¶
又方¶
　枳殻(十五合毎合入巴豆三粒去殻皮安在内以綿/裹之用好米醋於砂盆内煑候醋乾更加無灰)¶
　(酒煑令糜爛去/巴豆研成膏)以黄耆(五兩/為末)入膏内為圓如梧桐子¶
　大每服二十圓空心米飲吞下酒亦可¶
治痢久不安下血成片¶
　頭髪一團洗燒灰研每服一二錢新汲水調下瘡癤¶
<pb:KR3e0038_WYG_012-33a>¶
　之毒以温酒服佳空心¶
木香烏荆圓　治腸風酒痢(已上四方出/專治婦人方)¶
　　木香(一/分)荆芥穗　川烏(炮各/一兩)¶
　右為末酒糊圓如梧桐子大毎服二十圓食前臨卧¶
　濃煎栗根白皮酒吞下忌羊血此同舍處傳之曾服¶
　有效¶
又方¶
　　荆芥穗　黄耆　熟地黄　當歸　桑耳　地榆¶
<pb:KR3e0038_WYG_012-33b>¶
　　樗白皮　皂角利　乾薑　槐豆牛蒡子　甘草¶
　右等分為細末每服二錢粥飲調下空心服¶
治腸風下血¶
　　蒼术(不以多少以皂角濃挼汁浸/一夕次日煑令水乾焙燥)¶
　右一味為細末麵糊圓如梧子大米飲空心下五十¶
　圓日三¶
經云結隂者便血一升再結者二升三結三升宜用地¶
榆湯(駱龍吉方/)¶
<pb:KR3e0038_WYG_012-34a>¶
　　地榆(四/兩)甘草(一兩/半)縮砂仁(四七/枚)¶
　右為粗末每服三錢水一琖煎至七分去滓空心温¶
　服¶
腸風黒散　治榮衛氣虛風邪冷氣進襲臟腑之内或¶
食生冷或啖炙&KR1572;或飲酒過度積熱腸間致使脾虛弱¶
糟粕不聚大便鮮血臍腹疼痛裏急後重或肛門脱出¶
或久患酒痢大便頻併並皆治之¶
　　敗棕(燒/)木饅頭(燒/)烏梅(去/核)粉草(炙各/等分)¶
<pb:KR3e0038_WYG_012-34b>¶
　右為細末每服二錢水一琖煎至七分空心温服¶
　僕嘗治一婦人便血不止用煑附圓加五靈脂效(方/見)¶
　(第一/卷)¶
　　　婦人痔瘻方論第十三(凡五方/)¶
夫婦人痔瘻者皆由酒色氣風食及勞傷經絡其血滲¶
而成之亦有長年久坐而成者其痔有五種肛邊瘡如¶
乳出於外時出膿血者為牡痔也肛邊腫生瘡而出血¶
者為牝痔也肛邊生瘡痒而復痛者為脉痔也肛邊腫¶
<pb:KR3e0038_WYG_012-35a>¶
核痛發寒熱而出血者為腸痔也因便轉而清血隨出¶
者為血痔也治之各有方¶
鼈甲散　治婦人五種痔疾¶
　　鼈甲　露蜂房　蛇蛻　蝟皮　猪後懸蹄甲(五/味)¶
　　(燒存性/各二分)麝香(一/分)¶
　右各研為末和藥令停每服一錢空心用生乾地黄¶
　煎湯調下若肛門有竅腫痛傅之即愈忌莧菜¶
局方釣腸圓　黒玉丹服之皆驗¶
<pb:KR3e0038_WYG_012-35b>¶
　僕嘗治一婦人久病心焦多怒遂成痔疾状如蓮子¶
　熱腫而痛遂用熊膽入梅花腦子並研更用猪膽汁¶
　調開塗痔立愈(方出張氏/)¶
又方療痔熱腫痛(鄔子華解元方/)¶
　蛞蝓大者一條(江西名蜒蚰湖廣名石/夾子廣州名鼻涕虫)研令爛入研¶
　了龍腦一字坯子半錢研令停傅之愈先以石薜荔¶
　煑水熏洗尤妙(五羊大帥趙尚書上汝下暨云母夫/人病此只用蛞蝓與京墨研塗亦愈)¶
　　　婦人脱肛候方論第十四(凡五方/)¶
<pb:KR3e0038_WYG_012-36a>¶
夫肛門者大腸候也大腸虛冷其氣下衝肛門反出亦¶
有因産用力努躽氣衝其肛亦令反出也¶
治大腸久積虛冷每因大便脱肛收不得(出聖惠方/)¶
　　蝸牛(一兩去/殻生研)猪脂和傅之立縮(藥性論云蝸牛有/小毒能治大腸脱)¶
　　(肛小范旺方云此螺全似蝸牛色黄/而  兩後好緣桑葉者佳孫真人同)¶
姚和衆治男子女人小兒大腸虛冷肛門脱出¶
　以鐵精粉傅之良(聖惠方亦治/隂脱隂腫)¶
集驗方療脱肛厯年不愈¶
<pb:KR3e0038_WYG_012-36b>¶
　以生鐵三斤水一㪷煑取五升去鐵以汁洗日再¶
姚和衆治大人小兒因痢脱肛¶
　鼈頭骨燒灰研取粉撲之(日華子云鼈頭燒灰療脱肛圖/經同藥性論鼈頭血塗脱肛)¶
孫真人療脱肛¶
　腸頭若挺出一片蝦蟇皮瓶中燒烟熏功效覺𤣥微¶
　　　婦人隂腫方論第十五(凡六方/)¶
夫婦人隂腫者是虛損受風邪所為胞絡虚而有風邪¶
客之風氣乘於隂與血氣相摶令氣否澁腠理壅閉不¶
<pb:KR3e0038_WYG_012-37a>¶
得泄越故令腫也¶
菖蒲散　治婦人月水澁滯隂間腫痛¶
　　菖蒲　當歸(各一/兩炒)秦芁(三/分)吳茱茰(半兩/製)¶
　右為粗末每服三錢水一琖葱白五寸煎至六分去¶
　滓空心温服¶
經心録　治婦人隂中腫痛不可忍¶
　　艾葉(五/兩)防風(三/兩)大㦸(二/兩)¶
　右剉細以水一㪷煑取五升熱洗日三切宜避風冷¶
<pb:KR3e0038_WYG_012-37b>¶
麻黄湯洗方古今録驗治婦人隂腫或瘡爛者¶
　　麻黄　黄連　蛇床子(各二/兩)北艾葉(一兩/半)烏梅(十/箇)¶
　右剉細以水一㪷煑取五升去滓熱洗避風冷¶
白&KR0552;散古今録驗治婦人隂腫堅痛¶
　　白礬(半/兩)甘草(半分/生)大黄(一分/生)¶
　右為細末每用&KR0037;大綿裹内隂中日兩換¶
肘後方療隂中腫痛方¶
　枳殻(半/斤)炒令熱以故帛褁熨冷即換之¶
<pb:KR3e0038_WYG_012-38a>¶
子母祕録療隂腫¶
　鐵精粉傅上¶
　　　婦人隂痒方論第十六(與第二十三卷第十/論通用凡十方)¶
夫婦人隂痒者是蟲蝕所為三蟲在於腸胃之間因臟¶
虛三蟲動作蝕於隂内其蟲作熱微則為痒重者乃痛¶
也¶
大黄散　治婦人隂痒¶
　　大黄(微/炒)黄芩　黄耆(炙各/一兩)赤芍藥　𤣥參　丹參¶
<pb:KR3e0038_WYG_012-38b>¶
　　山茱茰　蛇床子(各半/兩)¶
　右為細末食前温酒調二錢服¶
廣濟方療婦人隂痒不止¶
　　蚺蛇膽　雄黄　硫黄　朱砂　硝石　蕪荑(各半/兩)¶
　　藜蘆(二錢/半)¶
　右為細末研停以臈月猪脂和如膏用故布作纒子¶
　如指長一寸半以藥塗上内隂中日一易之易時宜¶
　用猪椒根三五兩水煑稍熱洗乾拭内之效¶
<pb:KR3e0038_WYG_012-39a>¶
又方　小蘇不拘多少水煑作湯熱洗日三用之¶
崔氏療隂痒不可忍方¶
　杏仁燒作灰承熱綿褁内隂中日二易之¶
又方　蒜煑湯洗之　一方用枸杞根¶
又方¶
　　狼牙(二兩/細剉)蛇床子(三/兩)¶
　右以水三升煑十沸熱洗¶
又方　取雞肝承熱内隂中如有蟲蟲當盡下¶
<pb:KR3e0038_WYG_012-39b>¶
古今録驗療婦人隂痒如有蟲状¶
　右取牛肝切取三寸内隂中其蟲盡入肝内出之效¶
　猪肝亦可¶
礬石散千金翼治婦人隂痒脱¶
　礬石為末空心酒服方寸匕日三服¶
　　　婦人隂冷方論第十七(凡六方/)¶
婦人胞絡勞傷子臟虚損風冷客之冷乘於隂故令冷也¶
療婦人癖瘦隂冷五加皮浸酒方¶
<pb:KR3e0038_WYG_012-40a>¶
五加皮　乾薑　丹參　蛇床子　熟地黄　杜仲(製各/三兩)¶
　　鍾乳粉(四/兩)天門冬(一/兩)地骨皮(二/兩)¶
　右細剉以生絹袋盛用酒十五升漬二宿毎服温一¶
　中琖空心晩食前各一服¶
治婦人隂冷痒方¶
　　逺志(二/分)乾薑(生/)蓮花(各三/分)蛇床子　五味子(各四/分)¶
　右為細末先以兎尿塗隂門中然後綿褁一錢内隂¶
　中熱即為效¶
<pb:KR3e0038_WYG_012-40b>¶
傳心方治玉門寛冷方¶
　　硫黄末煎湯洗¶
近效坐導藥主隂冷子門痒閉方¶
　　吳茱茰　葶藶子(炒各/二分)蛇床子(三/分)没石子(一/枚)¶
　右為末以綿褁如棗子内子宫中¶
又方　五味子(四/兩)為細末每用以口中玉泉和如兎屎¶
　　大内隂中熱即效¶
通真論療婦人子門冷坐藥法¶
<pb:KR3e0038_WYG_012-41a>¶
　　蛇床子(四/分)吳茱茰(六/分)麝香(少/許)¶
　右為細末煉蜜圓如酸棗大以綿褁内隂中下惡物¶
　為度¶
　　　婦人隂挺出下脱方論第十八(凡八方/)¶
夫婦人胞絡傷損子臟虛冷氣下衝則令隂挺出謂之¶
下脱亦有因産而用力躽氣而隂下脱者診其少隂脉¶
浮動浮為虛動為悸故令下脱也¶
當歸散千金翼療婦人隂挺下脱¶
<pb:KR3e0038_WYG_012-41b>¶
　　當歸(炒/)黄芩(各二/兩)牡蠣(二兩/半)蝟皮(一兩/炙焦)赤芍藥(一兩/半)¶
　右為細末毎服二錢食前煖酒調下米飲亦可¶
又方¶
　　當歸(三/兩)敗醤(二/兩)獨活　白芷　地榆　白礬(各半/兩)¶
　右細剉水一㪷煑取二升去滓稍熱洗¶
廣濟方治状同前¶
　　皂角(去皮弦子/炙焦黄)半夏(炒令/黄)大黄　北細辛(各一/兩)¶
　　蛇床子(一兩/半)¶
<pb:KR3e0038_WYG_012-42a>¶
　右為細末薄絹袋盛如指長内隂中日二易之¶
又方¶
　　蛇床子(五/兩)烏梅(十四/枚)¶
　右剉以水五升煑取三升去滓熱洗日五次¶
又方¶
　　川烏　白及(等/分)¶
　右為細末綿褁一錢内隂中令入三寸腹内熱即止¶
　來辰再用一方有生椒一兩¶
<pb:KR3e0038_WYG_012-42b>¶
千金翼療婦人隂脱兼療脱肛¶
　羊脂煎訖適冷暖塗上以鐵精粉傅脂上多少令調¶
　以火炙布令温以熨上漸漸推内之更細末磁石酒¶
　調服方寸匕日三服¶
　　　婦人隂中生瘡方苐十九(又見二十三卷/第十論凡五方)¶
集驗療婦人隂中痛生瘡¶
　　羊脂(一/斤)當歸　杏仁　白芷　芎藭(各一/兩)¶
　右五味細切羊脂和置甑中蒸之藥成取如大豆一枚¶
<pb:KR3e0038_WYG_012-43a>¶
　綿裹藥内隂中日一度¶
肘後療女人隂中生瘡方¶
　　杏仁(燒/末)雄黄　礬石(各二/分)麝香(半/分)¶
　右四味研細和傅隂中¶
又方　硫黄細研傅之¶
黄芩湯洗方古今録驗療婦人隂中生瘡¶
　　雄黄　當歸　黄芩　芎藭　大黄　礬石(各二/分)¶
　　黄連(一/分)¶
<pb:KR3e0038_WYG_012-43b>¶
　右七味切以水五升煑取四升洗瘡日三度¶
又方雄黄散¶
　　雄黄　芎藭　辰砂　梨蘆　北細辛　當歸¶
　　川椒(等/分)¶
　右為末綿褁内隂中又傅外瘡上忌如常法¶
　　　女人傷丈夫頭痛方第二十(凡二方/)¶
集驗療女人傷丈夫四體沉重嘘吸頭痛方¶
　　生地黄(八/兩)芍藥(五/兩)香豉(一/升)葱白(一/升)生薑(四/兩)甘草(二/兩)¶
<pb:KR3e0038_WYG_012-44a>¶
　右六味切以水七升煑取二升半分三服不得重作¶
　忌房事千金同¶
桑白皮湯千金翼療諸婦人傷丈夫苦頭痛欲嘔悶¶
　　桑白皮(半/兩)乾薑(二/絫)桂心(五/寸)大棗(二十/枚)¶
　右四味切以酒一㪷煑三四沸去滓分温服衣適厚¶
　薄毋令汗出千金同¶
　　　女人交接輙血出痛方第二十一(凡二方/)¶
千金療女人交接輙血出方¶
<pb:KR3e0038_WYG_012-44b>¶
　　桂心　伏龍肝(各二/分)¶
　右為末酒服方寸匕差止¶
又方¶
　　黄連(六/分)牛膝　甘草(各四/分)¶
　右三味細切以水四升煑取二升洗之日三四度差¶
　止¶
　　　女人交接它物傷方第二十二(凡三方/)¶
集驗療女人交接陽道違理及它物所傷犯血出流漓¶
<pb:KR3e0038_WYG_012-45a>¶
不止方　取釡底墨斷葫蘆塗藥内之¶
又療女童交接陽道違理血出不止方¶
　燒髪并青布末為粉塗之¶
又方　割雞冠血塗之¶
　　　小户嫁痛方第二十三(凡四方/)¶
千金療小户嫁痛連日方¶
　　甘草(三/分)白芍藥(二/分)生薑(三/分)桂心(一/分)¶
　右四味細切以酒二升煑取三沸去滓温服神良¶
<pb:KR3e0038_WYG_012-45b>¶
又療小户嫁痛單行方¶
　　牛膝(五/兩)¶
　右一味切以酒三升煑取二升分三服¶
又療婦人嫁痛單行太和湯方¶
　　大黄(三/兩)¶
　右一味切以酒一升煑一沸頓服¶
又療婦人小户嫁痛海螵蛸散方¶
　　烏賊魚骨(二/枚)¶
<pb:KR3e0038_WYG_012-46a>¶
　右一味燒研為細末酒服方寸匕日三服¶
　¶
　¶
　¶
　¶
　¶
　¶
　¶
<pb:KR3e0038_WYG_012-46b>¶
　¶
　¶
　¶
　¶
　¶
　¶
　¶
　婦人大全良方卷八¶
