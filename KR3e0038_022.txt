# -*- mode: mandoku-view; -*-
#+TITLE: 婦人大全良方
#+DATE: 2015-08-24 23:05:21.688456
#+PROPERTY: ID KR3e0038
#+PROPERTY: BASEEDITION WYG    
#+PROPERTY: JUAN 卷十八
<pb:KR3e0038_WYG_022-1a>¶
欽定四庫全書¶
　婦人大全良方卷十八¶
　　　　　　　　　　　　宋　陳自明　撰¶
　　産後門(産難既明須知産/後疾病故以次之)¶
　　　産後將䕶法第一(周頲論併/在其中)¶
論曰凡婦人生産畢且令飲童子小便一琖不得便卧¶
且宜閉目而坐須臾方可扶上床仰卧(不得/側卧)宜立膝(不/可)¶
(伸/足)髙倚床頭厚鋪茵蓐遮圍四壁使無孔隙免被賊風¶
<pb:KR3e0038_WYG_022-1b>¶
兼時時令人以物従心擀至臍下使惡露不滯如此三¶
日可止仍不可令多卧如卧多看承之人宜頻唤醒舊¶
説産婦分㝃了三日方可上床若三日上床則必就地¶
睡卧又豈可令産婦近地氣乎　纔生産畢不得問是¶
男是女且先研醋墨三分服之一法云不可服醋墨有¶
傷肺經成欬𠻳之戒誠過慮也然醋墨本破凝結之血¶
然不可用太釅之醋仍不可太多即不至傷肺然所在¶
皆同亦有不喫者更産後三日内令産婦嘗聞醋炭氣¶
<pb:KR3e0038_WYG_022-2a>¶
或燒乾漆煙若無乾漆以破舊漆器燒之以防血逆血¶
迷血運不省之患夏月宜扵房門外燒磚以醋沃之置¶
於房中(夏月房中不須着大/火及煮粥煎藥之類)分㝃之後須㬰且食白粥¶
一味不可令太飽頻少與之為妙逐日漸增之煮粥時¶
須是煮得如法不用經宿者又不可令温冷不調恐留¶
滯成疾仍時與童子小便一琖飲之(亦須先備小便若/遇夏月以簿荷養)¶
(之/)新産後不問腹痛不痛有病無病以童子小便以酒¶
和半琖温服五七服妙一臈(七日/也)之後方可少進醇酒¶
<pb:KR3e0038_WYG_022-2b>¶
并些小鹽味　一法纔産不得與酒縁酒引血迸入四¶
肢兼産母臓腑方虚不禁(平/聲)酒力熱酒入腹必致昏悶¶
七日後少進些酒不可多飲如未出月間欲酒喫或服¶
藥者可用凈黒豆一升炒令煙出以無灰酒五升澆淋¶
之仍入好羌活一兩(洗净/拍破)同浸尤妙當用此酒下藥或¶
時時飲少許可以辟風邪養氣血下&KR0086;露行乳脉也如¶
産婦素不善飲酒或夏月之間亦不須強飲一臈之後¶
恐喫物無味可爛煮羊肉或雌雞汁畧用滋味作粥飲¶
<pb:KR3e0038_WYG_022-3a>¶
之或喫爛煮猪蹄肉(忌母猪及/白脚猪肉)不可過多(今江浙間産/婦多喫熟雞)¶
(子亦補益/亦風俗也)三月之後方可少食温麵(食麵早/成腫病)凡喫物過¶
多恐成積滯若未滿月不宜多語喜笑驚恐憂惶哭泣¶
思慮恚怒強起離床行動久坐或作鍼線用力工巧恣¶
食生冷粘硬菓菜肥膩魚肉之物及不避風寒脱衣洗¶
浴或冷水洗濯當時雖未覺大損滿月之後即成蓐勞¶
手脚及腰腿痠重冷痛骨髄間颼颼如冷風吹繼有名¶
醫亦不能療大都産婦將息須是滿百日方可平復大¶
<pb:KR3e0038_WYG_022-3b>¶
慎觸犯此多致身體强直如角弓反張名曰蓐風遂致¶
不救又不得夜間獨處縁去血心虚恐有驚悸切宜謹¶
之所有血衣洗濯不得扵日中晒曝免致邪祟侵傷又¶
不得濯足恐血氣攻下又不得刮舌(傷/心)刷齒及就下低¶
頭皆成血逆血運此産家謹䕶之常法也滿月之後尤¶
忌任意飲食觸冐風寒恣意喜怒梳頭用力髙聲作勞¶
工巧房慾(詳見産後通/用方第一)及上髙厠便溺之類如此節養¶
攝至百晬始得血氣調和臓腑平復自然安帖設不依¶
<pb:KR3e0038_WYG_022-4a>¶
此即致産後餘疾矣小可虗羸失扵將補便成大患終¶
身悔而不及或有諸疾不論巨細後並有方藥醫療不¶
得信庸醫妄投藥餌經云婦人非止臨産須憂産後大¶
須將理慎不得恃身體和平取次為之乃縦心恣意無¶
所不為若有觸傷便難整理犯時㣲若秋毫感病重如¶
山岳知命者可不謹之¶
　　　産後調理法第二¶
若産後將息如法四肢安和無諸疾苦亦須先服黒神¶
<pb:KR3e0038_WYG_022-4b>¶
散四服亦畧備補益圎散之類不可過多又恐因藥致¶
疾不可不戒(如四物湯四順理中圎内/補當歸圎當歸建中湯)或産婦血盛初¶
經生産覺氣悶不安者調七寳散(在十九卷/第二論中)服之若寜¶
帖不須服若三日後覺壯熱頭痛胸腑氣刺者不可便¶
作傷寒傷風治之此是乳脉將行宜服玉露散一二服¶
(如無此證/不須服)若因床帳大暖或産婦氣盛或素多喜怒覺¶
目眩暈如在舟車精神鬰冐者此是血暈即須服血暈¶
藥一二服(方見第/五論)仍須看承之人照管問當也設或覺¶
<pb:KR3e0038_WYG_022-5a>¶
粥食不羙虚困即服四順理中圎一二服(若不如此/不須服)若¶
扵兩三日間覺腹中時時撮痛者此為兒枕作痛必須¶
服治兒枕藥一二服(方見第/二十卷)若大便祕或小便澁切不可¶
服通利藥以其無津液故也若投通利之藥則滑泄不¶
禁不可治也切須戒之若祕甚必欲通利方可服和暖¶
藥即通(方見後二十/二卷第一論)¶
　　　産後通用方論第三(凡二十/三方)¶
千金云凡産後滿百日乃可㑹合不爾至死虚羸百病¶
<pb:KR3e0038_WYG_022-5b>¶
滋長慎之　凡婦人患風氣臍下虚冷莫不由此早行¶
房故也　凡産後七日内&KR0086;血未盡不可服湯候臍下¶
塊散乃進羊肉湯有痛甚切者不在此例候兩三日消¶
息可服澤蘭圎比至滿月丸藥盡為佳不爾虚損不可¶
平復也全極消痩不可救者服五石澤蘭圎補之服法¶
必七日外不得早服也　凡婦人因暑月産乳取凉太¶
多得風冷腹中積聚百病竟起迄至扵死百方療不能¶
差桃仁煎主之出蓐後服之婦人縦令無病毎至秋冬¶
<pb:KR3e0038_WYG_022-6a>¶
須服一二劑以至年内常將服之佳¶
黒神散　治婦人産後惡露不盡胞衣不下攻衝心胷¶
痞滿或臍腹堅脹撮痛及血暈神昏眼黒口噤産後瘀¶
血諸疾並皆治之¶
　　熟乾地黄　蒲黄(炒/)當歸　乾薑(炮/)桂心　芍藥¶
　　甘草(各四/兩)黒豆(炒去皮/半升)¶
　右為細末每服二錢酒半琖童子小便半琖同煎調¶
　服¶
<pb:KR3e0038_WYG_022-6b>¶
烏金散　治産後十八疾方論(方與局方黒神散同有/人選集為歌訣十八首)¶
(言語鄙俚/故不録)¶
　一曰産後因熱病胎死腹中者何但服烏金散　二¶
　曰産難者何但服烏金散　三曰産後胞衣不下者¶
　何但服烏金散　四曰産後血暈者何但服烏金散¶
　　五曰産後口乾心悶者何但服烏金散六曰産後¶
　乍寒乍熱者何但服烏金散　七曰産後虚腫者何¶
　但服烏金散兼朱砂圎　八曰乍見鬼神者何但服¶
<pb:KR3e0038_WYG_022-7a>¶
　烏金散　九曰産後月内不語者何但服烏金散¶
　十曰産後腹内疼痛兼㵼者何但服烏金散兼用止¶
　㵼調氣藥　十一曰産後遍身疼痛者何但服烏金¶
　散　十二曰産後血崩者何但服烏金散　十三曰¶
　産後血氣不通咳𠻳者何但服烏金散　十四曰産¶
　後乍寒乍熱心痛月候不来者何但服烏金散　十¶
　五曰産後腹脹滿嘔逆不定者何宜服烏金散次服¶
　朱砂圎三二日炒生薑醋湯下七圎　十六曰産後¶
<pb:KR3e0038_WYG_022-7b>¶
　口鼻黒氣及鼻衂者何論同此證不可治　十七曰¶
　産後喉中氣喘急者何論同十死不治　十八曰産¶
　後中風者何但服烏金散　已上論與郭稽中二十¶
　一論問荅同故不詳録¶
桃仁煎　療萬病婦人産後百病諸氣方¶
　　桃仁(一千二百枚去皮尖/及雙人煮令黄色)¶
　右一味擣令極細熟以上等酒一㪷五升研三四遍¶
　如作麥粥法以極細為佳納小長項瓷缾中密塞以¶
<pb:KR3e0038_WYG_022-8a>¶
　麵封之納湯中煮一復時不停火亦勿令火猛使缾¶
　口常出在湯上勿令没之熟訖出温酒服一合日再¶
　服丈夫亦可服¶
千金增損澤蘭圎　療産後百病理血氣補虚勞¶
　　澤蘭　甘草　當歸　川芎(各七/分)附子(炮/)乾薑¶
　　白术　白芷　北細辛(各四/分)北防風　人参¶
　　牛膝(各五/分)栢子仁　熟地黄　石斛(各六/分)厚朴¶
　　藳本　蕪荑(各二/分)麥門冬(去心/八分)桂心(四/分)¶
<pb:KR3e0038_WYG_022-8b>¶
　右二十味為末煉蜜圎如梧桐子大温酒下二十元¶
産後醋墨¶
　松煙墨不拘多少用炭火煆通紅以米醋淬之再煆¶
　再淬如此七度研令極細用絹羅過纔産了喫醋墨¶
　二錢用童子小便調下¶
四味湯　療産後一切諸疾纔分㝃喫一服尤妙¶
　　當歸(心鬲煩/加半錢)延胡索(氣悶喘急/加半錢)血竭(惡露不快/加半錢)¶
　　没藥(心腹撮痛/加半錢)各等分¶
<pb:KR3e0038_WYG_022-9a>¶
　右為細末每服各抄半錢用童子小便一琖煎至六¶
　分通口服¶
玉露散　治産後乳脉行身體壯熱疼痛頭目昏痛大¶
便澁滯悉能治之凉膈壓熱下乳¶
　　人參　白茯苓　甘草(各半/兩)苦梗(炒/)川芎　白芷¶
　　(各一/兩)當歸(一/分)芍藥(三/分)¶
　右為細末每服二平錢水一琖煎至七分温服如煩¶
　熱甚大便秘者加大黄二錢半¶
<pb:KR3e0038_WYG_022-9b>¶
地黄煎　治産後諸疾¶
　　生地黄汁　生薑汁(各一/升)藕汁(半/升)大麻仁(三兩去/殻為末)¶
　右和停以銀器内慢火熬成膏温酒調半匙服更以¶
　北术煎膏半琖入之尤佳　産寳方無麻仁用白蜜¶
　治産後虚憊盗汗嘔吐¶
理中圎　治新産血氣俱傷五臓暴虚肢體羸痩乏氣¶
多汗纔産直至百晬日常服壯氣補虚和養臓氣蠲除¶
餘疾消榖嗜食¶
<pb:KR3e0038_WYG_022-10a>¶
　　甘草(二两一/方三两)白术　人參　乾薑(各一/两)¶
　右為細末煉蜜為圓如梧桐子大温米飲下三十圎¶
　空心服纔産了以童子小便打開㸃服七日内日三¶
　服　産乳方云此乃大理中圓加甘草兩倍耳然其¶
　功比之四味等分大故不同盖取甘味以緩其中而¶
　通行經絡之功&KR0415;勝者也此産婦月内不可闕者出¶
　月不須服矣　古方中有婦人補益之藥如大澤蘭¶
　圎小白薇圎熟乾地黄元大聖散之類其藥味稍衆¶
<pb:KR3e0038_WYG_022-10b>¶
　而中下之家村落之地卒何以致且藥肆中少有真¶
　者不若以四順理中圓易之較其功比澤蘭圎之類¶
　主治頗多也¶
黒龍丹　治産後一切血疾産難胎衣不下危急惡疾¶
垂死者但灌藥得下無不全活神驗不可言¶
　　當歸　五靈脂　川芎　良薑　熟地黄(各一/兩)¶
　右細剉以沙合盛赤石脂泯縫紙筋鹽泥固濟炭火¶
　十斤煆令通赤去火候冷取開㸔成黒糟色取出細¶
<pb:KR3e0038_WYG_022-11a>¶
　研却入後藥¶
　　百草霜(五/兩)硫黄　乳香(各一/錢半)花蘂石　琥珀(各一/錢)¶
　右五味並細研與前五味再研如法修製和匀以米¶
　醋煮麵糊圓如彈子大每服一圎炭火燒令通赤投¶
　于生薑自然汁與童子小便入酒漉出晒乾研細只¶
　用此酒調下　茂恂熙寜初従事濮上幙府郡之蓐¶
　醫胡者為予言數政之前有朱汴水部施黒龍丹凡¶
　産後諸病危甚垂死者無不愈郡中及村落人賴以¶
<pb:KR3e0038_WYG_022-11b>¶
　全活者甚衆汴受代歸婦人數千號泣遮道送行尚¶
　有一二粒未之施也先人自三峯謫官淮陽家嫂馬¶
　氏蓐中大病醫者康従變投丹立愈訪之乃得於汴¶
　也且言每鬻一粒輙受千錢必其獲厚利不欲求之¶
　後起守汝海従變餞别一驛臨行出此方為獻每以¶
　救人無不驗者盧道原侍郎再帥陘原時姨母姙娠¶
　至臨潼就蓐後數日有盗夜入其室驚怖成疾衆醫¶
　不能治乃以忳弟嘗遺此藥服之遂安家人金華君¶
<pb:KR3e0038_WYG_022-12a>¶
　在秦生文度數日苦頭痛未止又心痛痛發兩股上¶
　下走注疾勢甚惡昏躁煩憒目視燈如金色勺飲不¶
　下服藥甚衆無效忳弟曰黒龍丹可服初以半粒投¶
　之即能飲粥而他藥入輙吐出不受覺痛稍緩又投¶
　半粒又得安眠自中夜服藥至五鼓下惡物數升頭¶
　痛頓减又至食時復下數升渙然醒愈盖敗血所致¶
　其效如此建中靖國元年五月二十日郭茂恂記仲¶
　氏嫂金華君在秦産七日而不食始言頭痛頭痛而¶
<pb:KR3e0038_WYG_022-12b>¶
　心痛作既而目晴痛如割如是者更作更止相去纔¶
　瞬息間每頭痛甚欲取大石壓食久漸定心痛作則¶
　以十指抓壁血流掌痛定目復痛又以兩手自剜取¶
　之如是者十日不已國醫二三軰郡官中有善醫者¶
　亦數人相顧無以為計且言其藥犯芎可以愈頭痛¶
　犯薑黄可以治心痛率皆悠悠不根之言竟不知病¶
　本所起張益困頓醫益術殚予度疾勢危矣非神丹¶
　不可愈方治藥而張召予夫婦付以諸子與仲氏别¶
<pb:KR3e0038_WYG_022-13a>¶
　惨怛不復言予瞋目戒張曰弟安心養疾亟出召伯¶
　氏曰事急矣進此丹可乎仲氏尚遅遅以兩旬不食¶
　恐不勝任黄昏進半粒疾少間中夜再服藥下瞑目¶
　寢如平昔平旦一行三升許如蝗虫子三疾减半已¶
　刻又行如前則頓愈矣遣荆釵軰視之奄殆無氣午¶
　後體方凉氣方属乃㣲言索飲自此遂平復大抵産¶
　者以去敗惡為先血滯不快乃至是爾後生夫婦不¶
　習此理老媪庸醫不能中病所以疾苦之人十死八¶
<pb:KR3e0038_WYG_022-13b>¶
　九大數雖定豈得無夭不遇良醫終抱遺恨今以施¶
　人俾終天年非祈于報者所兾救疾苦養性命爾崇¶
　寜元年五月五日郭忳序¶
當歸散　療産後氣血俱虚慎無大補恐增客熱别致¶
他病常令惡露快利為佳¶
　　當歸　芍藥　川芎　黄芩(各一/兩)白术(半/兩)¶
　右為細末温童子小便或酒調下二錢(出指迷方又/出傷寒括要)¶
　　　周頲傳授濟急方四道¶
<pb:KR3e0038_WYG_022-14a>¶
頲嘗見人傳經效諸方自曾修合實有大功遂編于卷¶
末普用傳授以濟急難治産後血暈血氣及滯血不散¶
便成癥瘕兼㵼面色黄腫嘔吐惡心頭痛目眩口吐清¶
水四肢㽔弱五臓虚怯常日睡多喫食减少漸覺羸痩¶
年久變為勞疾如此所患偏宜服勝金圓¶
　　澤蘭葉(四/兩)芍藥　蕪荑仁　甘草　當歸　芎藭¶
　　(各六/分)乾薑　桂心(各三/分半)石膏　桔梗　細辛　厚¶
　　朴　吴茱茰　栢子仁　防風　烏頭(炮/)白薇¶
<pb:KR3e0038_WYG_022-14b>¶
　　枳殻　南椒　石頷　蒲黄　石斛　茯苓(各三/分)¶
　　白术　白芷　人参　青木香　藁本(各一/分)¶
　右揀擇上等州土如法修製為末煉蜜圎如彈子大¶
　有所患熱酒研一圎入口便愈大忌腥膩熱麵豉汁¶
　生葱冷水菓子等若死胎不下胎衣在腹並以炒鹽¶
　酒研服未效再服¶
治産後諸疾聖散子　方與局方大聖澤蘭散同但無¶
地黄阿膠桔梗故不録¶
<pb:KR3e0038_WYG_022-15a>¶
黒散子　神效産後一切疾¶
　　鯉魚皮(三两/燒灰)芍藥　蒲黄(各二/两)當歸　没藥　桂¶
　　心　好墨　卷栢　青木香　麝香(各一/两)丈夫髪¶
　　灰　鐺墨(各半/两)¶
　右為細末以新瓷器盛宻封勿令走氣毎産後以好¶
　酒調下一錢匕如血暈衝心下血不盡臍下攪刺疼¶
　痛不可忍塊血癥疾甚者日加兩服不拘時候忌冷¶
　物菓子粘食¶
<pb:KR3e0038_WYG_022-15b>¶
保生元　方與局方同却無麻仁有川椒故不復録¶
朱砂元　治産後虚中有積結成諸疾¶
　　黒附子　桂心　白薑(各半/两)巴豆(一錢醋浸/煮去皮研)¶
　右為細末入巴豆研停醋煮麵糊元如麻子大毎服¶
　三圎至五圓冷水下服之取㵼為度¶
薑粉散　纔産服此蕩盡兒枕除百病¶
　　當歸　人参　木香　黄耆　川芎　甘草　茯¶
　　苓　芍藥　桂心　知母　大黄(炒/)草豆䓻　白¶
<pb:KR3e0038_WYG_022-16a>¶
　　术　良薑　訶子　青皮　熟地黄(少/許)附子(重半/两一)¶
　　(箇/)¶
　右除地黄附子外各等分焙乾生薑一斤研取自然¶
　汁于椀中停留食久傾去清汁取下面粉脚攤在蒻¶
　葉上入焙籠焙乾𢷬羅為末纔産後用藥三錢水一¶
　琖薑三片&KR0037;一箇煎至七分熱服服後産母自然睡¶
　着半日以来睡覺再服全除腹痛每日只三服至九¶
　日不可服肚中冷也¶
<pb:KR3e0038_WYG_022-16b>¶
地黄酒　治産後百病未産一月先釀産訖可服¶
　　地黄汁　好麴　好净秫米(各二/升)¶
　右先以地黄汁漬麴令發凖家法釀之至熟封七日¶
　取清者服常令酒氣相接勿令絶忌蒜生冷鮓滑雞¶
　猪肉一切毒物婦人皆可服之但夏三箇月不可合¶
　春秋宜合以地黄汁并滓内米中炊合用之若作一¶
　碩十碩凖此一升為率先服當歸湯後服此妙¶
地黄元　治産後腹痛眼見黒花或發狂如見鬼狀或¶
<pb:KR3e0038_WYG_022-17a>¶
胎衣不下失音不語心胷脹滿水榖不化口乾煩渇寒¶
熱往来口内生瘡咽喉腫痛心中忪悸夜不得睡産後¶
中風角弓反張面赤牙關𦂳急或崩中如豚肝臍腹㽲¶
痛煩躁恍惚四肢腫滿及受胎不穏唇口指甲青黒(一/方)¶
(地黄减半當歸一两延胡索琥珀/各一两  名琥珀地黄元治狀同)¶
　　生地黄(研取汁/留滓)生薑(各二斤研/取汁留滓)蒲黄　當歸(各四/两)¶
　右于銀石器内用慢火取地黄汁炒生薑滓以生薑¶
　汁炒地黄滓各令乾四味同焙乾為細末醋煮麵糊¶
<pb:KR3e0038_WYG_022-17b>¶
　圎如彈子大每服一圎食前用當歸酒化下神妙¶
琥珀散　治産後一切危困之疾¶
　　琥珀　朱砂　麝香　香墨(醋/炙)白殭蚕　當歸(各/一)¶
　　(分/)鯉魚鱗(炒/焦)桂心　百草霜　白附子　梁上塵¶
　　(炒令煙出篩/過秤各半两)¶
　右為細末炒生薑熱酒調下二錢産後一切病服之¶
　竒效¶
治産後諸疾如産卧畢切須用童子小便調黒神散數¶
<pb:KR3e0038_WYG_022-18a>¶
服除百病如無小便用白湯亦可¶
或産勞力過度或下血頗多或㣲熱惡露来遅¶
　　馬尾大當歸(洗一/两半)¶
　右在未産前修製為末如遇産有疾無疾若産了但¶
　用童子小便調服令産婦月後並無他證果有神效¶
療産後雖甚通利唯覺心腹滿悶脇脹咳𠻳不能食大¶
便不通眼澁行坐心腹時痛(許仁則秘/方三道)¶
　　白术　當歸　桑白皮　大黄(各三/两)細辛　桂心¶
<pb:KR3e0038_WYG_022-18b>¶
　　(各二/两)生薑(四/两)¶
　右㕮咀用水二升煎取一升分為三服如人行七八¶
　里久再服此湯當得利利又不宜過多所利者為不¶
　獲已而㣲利之其不然未合令利既初産後覺身皆¶
　虚尚藉藥食補之豈宜取利此縁病熱既要不利茍¶
　以當塗服湯得通氣息安帖利既未止即便須急取¶
　三匙醋飯喫即止止後但須適寒温將息後取痊復¶
　飯食之節量其所宜如利不减宜依後方服之(産後/不宜)¶
<pb:KR3e0038_WYG_022-19a>¶
　(輕易便&KR0300;大黄如不得已後人/更斟酌强弱而用之方得穏當)¶
　　當歸(十/分)白术(八/分)甘草(七/分)細辛(四/分)桂心　人参　生¶
　　薑(各三/分)桑白皮(六/分)¶
　右為末煉蜜圎如梧桐子大空心温酒下三十圓¶
産後血氣不通當時不甚覺如在産出血少皆成癥結¶
心便疼硬乍寒乍熱飲食不進不生肌肉心腹有時刺¶
痛口乾粘手足沉重有此狀者宜此藥¶
　　當歸　芍藥　甘草　牛膝　鬼箭羽　人参(各/五)¶
<pb:KR3e0038_WYG_022-19b>¶
　　(分/)牡丹皮　虎杖　白术(各六/分)大黄(八/分)乾地黄(七/分)¶
　　朴硝(十/分)烏梅肉(炒/)白薇　桂心(各四/分)水蛭(炒/)蒲黄¶
　　(各三/分)䖟虫(十四/枚製)¶
　右為末煉蜜圎如梧桐子大空心酒下二十圎日兩¶
　服外䑓有石脂十分(許公在西京為女秘妙不傳此/方于人後仁則女壻尋得依狀)¶
　(相傳萬不失一/餘散歸本門)¶
　　　産科序論(陳無/擇)¶
世傳産書甚多千金外䑓㑹王産寳馬氏王氏崔氏皆¶
<pb:KR3e0038_WYG_022-20a>¶
有産書巣安世有衛生寳集子母祕録等備則備矣但¶
倉卒之間未易厯試惟李師聖序郭稽中産科經驗寳¶
慶集二十一篇凡十八方用之頗效但其間序論未為至¶
當始用料理簡辯于諸方之下以備識之者非敢好辯¶
也(愚詳産後要病無出于郭稽中二十一論一十八方/有益于世多矣予家三世用之未有不效雖陳無擇)¶
(所評或是或否亦不可不詳而䆒之且如産後眩暈以/牡丹散然其中有大黄芒消况新産後血氣大虚豈宜)¶
(輕服又云去血過多而暈者或有之若言痰暈者十無/一二又如産後熱悶氣上轉為脚氣不應用小續命湯)¶
(僕以百問中方加减而用之此活法也故/孟子云盡信書則不如無書此之謂也)¶
<pb:KR3e0038_WYG_022-20b>¶
　　　胞衣不出方論第四(凡二十/二方)¶
夫有産兒出胞衣不落者世謂之息胞由産初時用力¶
此産兒出而體已疲憊不能更用力産胞經停之間而¶
外冷氣乗之則血道澁故胞衣不出須急以方藥救治¶
不妨害于兒所柰者胞係連兒臍胞不出即不得以時¶
斷臍浴洗冷氣傷兒則成病也舊法胞衣不出恐損兒¶
者依法截臍而已産處須順四時方面并避五行禁忌¶
者若有觸犯多令産婦難産雖腹痛者未産也欲腹痛¶
<pb:KR3e0038_WYG_022-21a>¶
連腰痛甚者即産也所以然者腎係扵腰胞係腎故也¶
診其脉轉急如切䋲無殊者即産也郭稽中論曰胎衣¶
不下者何荅曰母生子訖流血入衣中衣為血所脹是¶
故不得下治之稍緩脹滿腹中以次上衝心胸疼痛喘¶
急者但服奪命丹以逐去衣中之血血散脹消胎衣自¶
下而無所患更有牛膝湯等用之甚效録以附之¶
奪命丹¶
　　附子(半两/炮)牡丹皮(一/两)乾漆(一分碎之/炒令煙盡)¶
<pb:KR3e0038_WYG_022-21b>¶
　右為細末以釅醋一升大黄末一两同熬成膏和藥¶
　圎如梧桐子大温酒吞五七圎不拘時¶
必效方牛膝湯　治胎衣不出腹臍堅脹急痛即殺人¶
服此藥胞即爛下死胎¶
　　牛膝　瞿麥(各四/两)當歸(三/两)通草(六/两)滑石(八/两)葵子(五/两)¶
　右細切以水九升煮取三升分三服若衣不下腹滿¶
　即殺人推其源皆是胞衣有血奔心是以不出也或¶
　坐婆生踈斷帯収兒時衣失于繫住則帯縮入腹中¶
<pb:KR3e0038_WYG_022-22a>¶
　便不得出宜服此藥衣即爛出也廣濟集驗千金崔¶
　氏同¶
花蘂石散　治産後氣欲絶縁敗血不盡血迷血暈惡¶
血奔心胎死腹中胎衣不下至死者但心頭暖急以童¶
子小便調一錢取下&KR0086;物如猪肝終身無血風血氣疾¶
膈上有血化為黄水即吐出或小便中出也若先下胎¶
衣則泛泛之藥不能逹若先治血悶則尋常之藥無此¶
功無如此藥有兩全之妙也¶
<pb:KR3e0038_WYG_022-22b>¶
　　花蘂石(一/斤)上色硫黄(四/两)¶
　右二味相拌令均先用紙和膠泥固瓦礶子一箇内¶
　可容藥候泥乾入藥在内密泥封口了焙籠内焙令¶
　透熱便安在四方磚上(磚上書八/卦五行字)用炭一秤籠叠周¶
　匝自己午時従下生火令漸漸上徹有墜下火放夹¶
　火上直至經宿火冷炭消盡又放經宿罐冷定取出¶
　細研以絹羅至細甆合内盛依法用之(此藥便是療/金瘡花蘂石)¶
　(散尋常人自宜時時/収蓄以防急難至妙)¶
<pb:KR3e0038_WYG_022-23a>¶
有一親戚婦人産後胞衣不下血脹迷悶不記人事告¶
之曰死矣僕曰某收得趙大觀文局中真花蘂石散在¶
笥中謾以一貼贈之以童便調灌藥下即甦衣與惡物¶
旋即随下乗興無恙¶
牛膝散　治姙娠五六月墮胎胞衣不出¶
　　牛膝　川芎　朴硝　蒲黄(各三/两)桂心(半/两)當歸(一/两)¶
　　(半/)¶
　右為粗末每服四錢水一盞薑三片生地黄一分煎¶
<pb:KR3e0038_WYG_022-23b>¶
　至六分去滓温温頻服¶
若胞衣不出若腹脹則殺人¶
　　黒豆(一合炒/令熟)¶
　右入醋一盞煎三五沸去豆分為三服酒煮亦可¶
必效方療胞衣不出方　服蒲黄如棗大集驗千金崔¶
氏同¶
又方　以生地黄汁一升苦酒三合煖服之¶
救急一方(見子死腹/中論中)¶
<pb:KR3e0038_WYG_022-24a>¶
又方　以水噀産婦面神驗¶
延年方　以洗兒水令産母飲半琖其衣便下勿令産¶
婦知¶
又方　牛膝(一/两)葵子(一/合)¶
　右𢷬碎以水一琖半煎至一琖去滓分二服¶
廣濟　療胞衣不出方¶
　右以末竈突中土三指撮以水服之集驗千金備急¶
　文仲同¶
<pb:KR3e0038_WYG_022-24b>¶
又方　竈下土(一六寸/研碎)用好醋調令相合納臍中續煎¶
生甘草湯三四合服¶
又方　以醋湯飲之出¶
又方　雞子一枚苦酒一合和飲之立出¶
一方　用萆蔴子名如聖膏(見産/難門)¶
延年方　療胞衣不出腹脹則殺人¶
　吞雞子黄三箇仍解髮刺喉中令嘔即出若困極以¶
　水煮螻蛄一枚二十沸灌入口中汁下即出崔氏同¶
<pb:KR3e0038_WYG_022-25a>¶
救急方　用赤小豆(男用七粒女/用十四粒)東流順水吞下¶
産乳　療産後惡血衝心或胞衣不下腹中血塊等疾¶
(備急/同)¶
　右大黄一两為末以好醋半斤熬成膏以藥末搜膏¶
　為圎如梧桐子大温醋湯呑五圎良久取下&KR0086;物不¶
　可多服¶
療胞衣不下¶
　　栝樓實一箇(取子研/令細)¶
<pb:KR3e0038_WYG_022-25b>¶
　右酒與童子小便各半琖煎至七分去滓温服(如無/實根)¶
　(亦/得)¶
又方　紅花(一/两)酒煮濃汁服¶
又方　以鹿角鎊屑三分為末煮葱白湯調下¶
凡欲産時必先脱常所着衣以籠竈胞衣自下仍易産¶
神驗¶
廣濟方云取夫单衣盖井上立出千金集驗救急崔氏¶
小品同¶
<pb:KR3e0038_WYG_022-26a>¶
　　　治胞衣不下訣¶
婦人百病莫甚于生産産科之難臨産莫甚于催生既¶
産莫甚于胞衣不下惟有花蘂石散一件㝡為𦂳要如¶
黒神散琥珀散諸方之類雖皆有驗然鄉居或逺于藥¶
局倉卒之間無法可施今採得胡氏寳慶方一妙法云¶
若産訖胞衣不下停待稍久非特産母疲倦又且血流¶
入胞中為血所脹上衝心胸喘急疼痛必致危篤若有¶
此證宜急斷臍帯以少物繋墜(以物繋墜之時切宜用/心先繋然後截斷不爾)¶
<pb:KR3e0038_WYG_022-26b>¶
(則胞上掩/心而死)使其子血脉不潮入胞中則胞衣自當痿縮¶
而下縦淹延數日亦不害人只要産母心懐安㤗終自¶
下矣屢試有驗不可輕信坐婆妄用手法多有因此而¶
亡深可浩歎所以胡氏重引親見為據¶
　　　産後血暈方論第五(凡十/六方)¶
論曰産後血暈者由敗血流入肝經眼見黒花頭目旋¶
暈不能起坐甚致昏悶不省人事謂之血暈細酒調黒¶
神散&KR0415;佳庸醫或作暗風中風治之凡暈血熱乗虚逆¶
<pb:KR3e0038_WYG_022-27a>¶
上蒸心故昏迷不省氣閉欲絶是也然其由有三有用¶
心使力過多而暈者有下血多而暈者有下血少而暈¶
者其暈雖同其治特異當詳審之下血多而暈者但昏¶
悶煩亂而已當以補血清心藥治之下血少而暈者乃¶
惡露不下上搶于心心下滿急神昏口噤絶不知人當¶
以破血行血藥治之古法有云産婦纔分㝃了預燒秤¶
鎚或江中黄石子硬炭燒令通赤置器中急于床前以¶
醋沃之得酸氣可除血暈産後一臈不妨時作為妙崔¶
<pb:KR3e0038_WYG_022-27b>¶
氏云凡暈者皆是虛熱血氣奔迸腹中空所致欲分㝃¶
者第一須先取釅醋以塗口鼻仍置醋于傍使聞其氣¶
兼細細飲之此為上法如覺暈即以醋噀面甦来即飲¶
醋仍少與解之(一云仍少/與水解之)一法燒乾漆令煙濃熏産母¶
靣即醒(如無乾漆以舊破漆器/以猛火燒熏之亦妙)¶
郭稽中論曰産後血暈者何荅曰産後氣血暴虚未得¶
安靜血随氣上迷亂心神故眼前生花極甚者令人悶¶
絶不知人口噤神昏氣冷醫者不識呼為暗風若作此¶
<pb:KR3e0038_WYG_022-28a>¶
治之病必難愈但服清魂散即省¶
清魂散方¶
　　澤蘭葉　人参(各一/分)荆芥(一/两)川芎(半/两)¶
　右為末用温酒熱湯各半盞調一錢急灌之下咽即¶
　開眼氣定即醒　一方有甘草二錢¶
若去血過多而暈者當服芎藭湯(方見第二/卷通用門)當歸芍藥¶
湯(方見十二巻/第十二論)廣濟　治産後血暈心悶不識人神言¶
鬼語氣急欲絶¶
<pb:KR3e0038_WYG_022-28b>¶
　　芍藥　甘草(各一/两)丹參(四分並/㕮咀)生地黄汁(一/升)生薑¶
　　汁　白蜜(各一/合)¶
　右水二升先煎前三味取八分下地黄生薑汁蜜分¶
　為两服¶
又方¶
　　荷葉(二枚/炙)真蒲黄(一/两)甘草(二/两)生地黄汁(半/升)白蜜(一/匙)¶
　右切細以水三升煮取一升去滓入蒲黄蜜地黄汁¶
　暖服立愈¶
<pb:KR3e0038_WYG_022-29a>¶
療産後血暈心悶¶
　　蒲黄(四/分)紫葛　芍藥(八/分)紅花(十二/分)¶
　右㕮咀以水二升煎至七合入生地黄汁二合更煎¶
　三五沸每服三合¶
産後血暈心悶亂恍惚如見鬼¶
　　生益母草汁(三合根/亦可)生地黄汁(二/合)童子小便(一/合)雞¶
　　子清(三/合)¶
　右煎三四沸後入雞子清攪停作一服¶
<pb:KR3e0038_WYG_022-29b>¶
産後血暈狂語不識人狂亂¶
　　童子小便(五/合)生地黄汁(一/合)赤馬通(七/枚)紅雪(八/分)¶
　右以上二味浸赤馬通絞去滓下紅雪温為兩服¶
獨行散　治産後血暈昏迷不省衝心悶絶(衛生方名/立應散)¶
　　五靈脂(半生半/炒二两)¶
　右為末温酒調下二錢口噤者抝開口灌之入喉即¶
　愈一方加荆芥等分為末童便調下¶
又方　治産後血暈¶
<pb:KR3e0038_WYG_022-30a>¶
　右神麯為末熱水調二錢¶
療産後血暈狂言煩渇不止¶
　　生香附子(去/毛)¶
　右為末每服二錢水一琖薑三片棗一箇煎至七分¶
　温服¶
治産後血暈危困國醫以此方獻禁中用之大效厚獲¶
賞賚時庚寅嵗也¶
　　生地黄汁(一大/琖)當歸(一分/剉)赤芍藥(一分/剉)¶
<pb:KR3e0038_WYG_022-30b>¶
　右水煎三五沸温服如覺煩熱去當歸入童子小便¶
　半琖妙¶
張氏方　治産後血暈全不省人事極危殆者¶
　用韮菜切入在一有嘴甆瓶内煎熱醋沃之便宻縛¶
　瓶口以瓶嘴向産婦鼻孔令醋氣透入須先扶病人¶
　起惡血衝心故有此證韮能去心之滯血加以醋氣¶
　運逹之用無不效¶
近效方　療血暈絶不識人煩悶言語錯亂惡血不盡¶
<pb:KR3e0038_WYG_022-31a>¶
腹中絞痛胎死腹中紅藍花酒¶
　　紅花(一/两)¶
　右為末分二服每服酒二盞童子小便二盞煮取盞¶
　半候冷分為二服留滓再煎　一方無童便¶
崔氏療産乳暈絶方¶
　　以洗兒水飲三合良　或以惡血服少許良¶
又方　半夏(洗不以/多少)¶
　右為末圎如大豆内鼻中即省亦療五絶指迷文仲¶
<pb:KR3e0038_WYG_022-31b>¶
　同¶
又方　生赤豆子𢷬為末取東流水和服方寸匕不瘥¶
再服救急同¶
奪命散　治産後血暈血入心經語言顛倒健忘失志¶
及産後百病¶
　　没藥　血竭(等/分)¶
　右細研為末纔産下便用童子小便與細酒各半琖¶
　煎一二沸調下二錢良久再服其&KR0086;血自循下行更¶
<pb:KR3e0038_WYG_022-32a>¶
　不衝上免生百疾專治婦人方只用白湯調　五羊¶
　洪運使(上天/下錫)子舎孺人産後語言顛倒譫語不已如¶
　有神靈服諸藥無效召予診之六脉和平僕以此藥¶
　兩服而愈¶
　　　産後顛狂方論第六(凡三/方)¶
療産後因驚敗血衝心昏悶發狂如有鬼祟冝用局方¶
大聖澤蘭散(除是自合/者方有效)加好辰砂研令極細毎服加一¶
字許煎酸棗仁湯調下一服可安¶
<pb:KR3e0038_WYG_022-32b>¶
何氏方　療産後因敗血及邪氣入心如見祟物顛狂¶
方¶
　用大辰砂一二錢重研令極細用飲兒乳汁三四茶¶
　脚許調仍掘紫頂活地龍一條入藥候地龍衮三衮¶
　取出地龍不用不令帯藥出但欲得地龍身上涎耳¶
　却入無灰酒與前乳汁相合七八分琖重湯温遇疾¶
　作分三二服¶
　　余家荆布方産一日忽見鬼物言語顛倒遂&KR0145;自¶
<pb:KR3e0038_WYG_022-33a>¶
　　合蘇合香圎一錢重以童子小便調服即醒神思¶
　　如故¶
　　　産後狂言譫語如有神靈方論第七(凡一/方)¶
夫産後言語顛倒或狂言譫語如見鬼神者其原不一¶
須子細辯證用藥治療産後驚風言語亂道如見鬼神¶
精神不定者研好朱砂酒調下龍虎丹(見局/方)三圎作一¶
服兼琥珀地黄圎服之　一則因産後心虛敗血停積¶
上干于心而狂言獨語者當在第十九卷第一論求之¶
<pb:KR3e0038_WYG_022-33b>¶
　二則産後臓虛心中驚悸志意不安言語錯亂不自¶
覺知神思不安者當在十九卷第二論求之　三則宿¶
有風毒因産心虚氣弱腰背強直或歌哭嗔笑言語亂¶
道當作風痙治療當在十九卷第三論求之　四則産¶
後心虚中風心神恍惚言語錯亂當在十九卷第四論¶
求之　五則産後多因敗血迷亂心經而顛狂言語錯¶
亂無常或暈悶者當于本卷第五六論求之　六則因¶
産後感冐風寒惡露斬然不行憎寒發熱如瘧晝日明¶
<pb:KR3e0038_WYG_022-34a>¶
了暮則譫語如見鬼狀當作熱入血室治之宜琥珀地¶
黄圎及四物湯只用生乾地黄加北柴胡等分煎服如¶
不退者以小柴胡湯加生乾地黄如黄芩分兩煎服愈¶
雖然已上諸證大抵胎前産後之疾自有專門一定之¶
法毫髪不同如産後首當逐敗生新然後子細詳辯疾¶
證不可妄立名色自立新意妄自加減方藥大宜對證¶
依古法施治未有不安者也¶
琥珀地黄圎(方見十九/卷第二論)四物湯(方見二卷第/五通用方)¶
<pb:KR3e0038_WYG_022-34b>¶
小柴胡湯(方見六卷/第五論)¶
治産後敗血衝心發熱狂言奔走脉虛大者(男六德/續添)¶
　　乾荷葉　生地黄(乾/)牡丹皮(等分不/以多少)¶
　右三味濃煎湯調生蒲黄二錢匕一服即定¶
　　　産後不語方論第八(凡二/方)¶
論曰産後不語者何荅曰人心有七孔三毛産後虛弱¶
多致停積敗血閉于心竅神志不能明了又心氣通于¶
舌心氣閉塞則舌亦強矣故令不語如此但服七珍散¶
<pb:KR3e0038_WYG_022-35a>¶
　　人參　石菖蒲　生乾地黄　川芎(各一/兩)細辛(一/錢)¶
　　防風　辰砂(别研各/半两)¶
　右為細末每服一錢薄荷湯調下不拘時¶
胡氏孤鳳散　治産後閉目不語¶
　　白礬(研/細)¶
　右每服一錢以熟水調下¶
　¶
　¶
<pb:KR3e0038_WYG_022-35b>¶
　¶
　¶
　¶
　¶
　¶
　¶
　¶
　婦人大全良方卷十八¶
